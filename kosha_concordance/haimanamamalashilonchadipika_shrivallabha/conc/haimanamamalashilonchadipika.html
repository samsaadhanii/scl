<html>
<body>
<style>

	div.syns {
	text-align: center;
	color: blue;
}
	div.data {
	text-align: center;
}</style>
<div class="data">;METADATA</div>
<div class="data">;title{हैमनाममालाशिलोञ्छदीपिका}</div>
<div class="data">;author{श्रीवल्लभ}</div>
<div class="data">;bookFullName{Jinadevasūri's Haimanāmamālāśiloñcha with a commentary by Śrivallabha}</div>
<div class="data">;bookSeriesDetails{L. D. Series 46}</div>
<div class="data">;editor{Mahamahopadhyaya Vinayasagara}</div>
<div class="data">;editorQualifications{}</div>
<div class="data">;publisher{Director, L. D. Institute of Indology, Ahmedabad 9.}</div>
<div class="data">;pressDetails{Swami Tribhuvandas Sastri, Shree Ramanand Printing Press, Kankaria Road, Ahmedabad-22}</div>
<div class="data">;publicationYear{1974 A.D.}</div>
<div class="data">;dataEntryBy{Dr. Dhaval Patel}</div>
<div class="data">;dataEntryEmail{drdhaval2785@gmail.com}</div>
<div class="data">;proofReadBy{Mr. Pradeep Rastogi}</div>
<div class="data">;proofReaderEmail{pkrastogi.lko@gmail.com }</div>
<div class="data">;annotatedBy{}</div>
<div class="data">;annotatorEmail{}</div>
<div class="data">;version{1.0.0}</div>
<div class="data">;projectDetails{This project is aimed at creating a database and related software tools to access Indian koshas, both online and offline. The project is funded by generous donation of Shree Ramkrishna Knowledge Fondation, Surat.}</div>
<div class="data">;projectWebPage{http://github.com/sanskrit-kosha/kosha}</div>
<div class="data">;emailTo{drdhaval2785@gmail.com}</div>
<div class="data">;description{}</div>
<div class="data">;shortCode{HSDS}</div>
<div class="data">;funding{Shree Ramkrishna Knowledge Foundation.}</div>
<div class="data">;licence{GNU GPL v3.0}</div>
<div class="data">;credits{1. Google OCR for providing us raw OCR data to work with. 3. Śrīsudharmāsvāmī Jñāna Bhaṇḍāra, Umara, Surat for providing us the scanned book to digitize. 4. Mr. Pradeep Rastogi for spending time to digitize and proofread the data.}</div>
<div class="data">;dataFormatDetails{See https://github.com/sanskrit-kosha/kosha/blob/master/docs/annotation_thoughts.md for details.}</div>
<div class="data">;editorialChanges{}</div>
<div class="data">;nymic{syno}</div>
<div class="data">;pagenum{true}</div>
<div class="data">;linenum{false}</div>
<div class="data">;chapterArrangements{kanda holds varga.}</div>
<div class="data">;newVerseNumbersAtChangeOf{never}</div>
<div class="data">;newLineNumbersAtChangeOf{never}</div>
<div class="data">;version0.0.1{5 June 2020}</div>
<div class="data">;version0.0.2{29 March 2021}</div>
<div class="data">;version0.0.3{29 March 2021}</div>
<div class="data">;version0.0.4{16 April 2024}</div>
<div class="data">;version0.1.0{16 April 2024}</div>
<div class="data">;version0.2.0{16 April 2024}</div>
<div class="data">;version0.2.1{16 April 2024}</div>
<div class="data">;version0.2.2{16 April 2024}</div>
<div class="data">;version0.3.0{16 April 2024}</div>
<div class="data">;version0.3.1{16 April 2024}</div>
<div class="data">;version0.3.2{16 April 2024}</div>
<div class="data">;version0.3.3{16 April 2024}</div>
<div class="data">;version0.3.4{16 April 2024}</div>
<div class="data">;version0.3.5{16 April 2024}</div>
<div class="data">;version0.3.6{16 April 2024}</div>
<div class="data">;version1.0.0{16 April 2024}</div>
<div class="data">;CONTENT</div>
<div class="data">﻿;c{﻿<b>आचार्यश्रीजिनदेवसूरिविरचितः</b>}</div>
<div class="data">;c{<b>हैमनाममालाशिलोञ्छः</b>}</div>
<div class="data">;c{वाचनाचार्यश्रीश्रीवल्लभगणिविनिर्मितया 'दीपिका'टीकया संवलितः ।}</div>
<div class="data">;c{<b>प्रथमो देवाधिदेवकाण्डः</b>}</div>
<div class="data">;c{<b>ऐँ नमः । श्रीगुरुभ्यो नमः ।</b>}</div>
<div class="data"></div>
<div class="data">श्रीमच्छ्री<b>फलवर्द्धिका</b>भिधपुरीनारीवरोरःस्थली-</div>
<div class="data">राजद्धारनिभं प्रणुत्य सततं श्री<b>पार्श्वनाथं</b> जिनम् ।</div>
<div class="data">यः शास्त्रेष्वखिलेषु पण्डितजनस्याविष्करोति स्फुटं,</div>
<div class="data">ज्ञानं भानुरिव[^1] प्रहत्य च तमः सर्वेषु सत्कर्मसु ॥ १ ॥</div>
<div class="data">कुर्वाणा वरशब्दशास्त्रकठिनप्रज्ञानधाराधरै-</div>
<div class="data">रज्ञानोद्धुरदाववह्निशमनं या देवता राजते ।</div>
<div class="data">तस्याः पादयुगं प्रणम्य च गुरून् वक्ष्ये <b>शिलोञ्छाभिधे,</b></div>
<div class="data">ग्रन्थे वृत्तिमहं विलोक्य विदितां ग्रन्थावलीं भूरिशः ॥ २ ॥</div>
<div class="data"></div>
<div class="data"><i>तत्र प्रथममनेककोविदवन्दारुप्रवरनरवृन्दवन्दितपादारविन्दविलसद्‌वाग्युक्तिव्यक्ति-</div>
<div class="data">शक्तिविजितसमस्तप्रशस्तग्रन्थपरमार्थसमर्थावगतपदार्थसार्थश्रीमत्पुरन्दरसूरयस्तर्कव्याकरण-</div>
<div class="data">साहित्यालङ्कारच्छन्दोज्योतिषनाटकपेटकप्रमुखानेकग्रन्थकोट्यम्भोनिधयः श्रीमद्‌</b>वृद्ध-</div>
<div class="data">तरखरतरगच्छा</b>लङ्कारस्फारहारप्रकारसार<b>श्रीजिनप्रभसूरि</b>शिष्यमुख्यश्री<b>जिनदेवसूरयः</b>,</div>
<div class="data">श्री<b>पूर्णतल्लगच्छ</b>गगनाङ्गणदिनमणिप्रगुणगुणगणमणिप्रवरार्णवोपमान<b>श्रीदेवचन्द्रसूरि</b>विने-</div>
<div class="data">यसद्‌भागधेयमहिमामेयसकललोकव्यापिनिर्मलकलामण्डलचन्द्रमःप्रतिमकीर्त्त्युच्चयश्री<b>हेम-</div>
<div class="data">चन्द्राचार्य</b>विरचिता<b>ऽभिधानचिन्तामणिनाममालाशिलोञ्छं</b> कर्तुमिच्छवः [^2]स्वच्छा-</div>
<div class="data">तुच्छशेमुषीमन्मनीषिसमयपरिपालनायाऽविघ्नेन प्रारिप्सितग्रन्थसमाप्तिविधानाय च</div>
<div class="data">[^3]विशिष्टशिष्टाभीष्टदेवतानमस्कारपुरस्सरं मङ्गलमाचरन्ति । तद् यथा--</i></div>
<div class="data"></div>
<div class="data"><f id="1">जे. भानुरिवापहृत्य ।</f></div>
<div class="data"><f id="2">जे. स्वच्छशेमुषी ।</f></div>
<div class="data"><f id="3">जे. विशिष्टाभीष्ट ।</f></div>
<div class="data"></div>
<div class="data"></div>
<div class="data">;p{0002}</div>
<div class="data"></div>
<div class="data"><b>अर्हं बीजं नमस्कृत्य गुरूणामुपदेशतः ।</div>
<div class="data">श्रीहैमनाममालायाः शिलोञ्छः क्रियते मया ॥ १ ॥</b></div>
<div class="data"></div>
<div class="data"></div>
<div class="data"><p>व्याख्या-- 'मया' <b>श्रीजिनप्रभसूरि</b>चरणारविन्दचञ्चरीकेण <b>श्रीजिनदेव-</div>
<div class="data">सूरिणा</b> 'शिलोञ्छः क्रियते'। शिलोञ्छः इति कोऽर्थः ? उच्यते- “शिलत् उञ्छे"</div>
<div class="data">शिल्यते शिलम् कणिशादिकम्, <b>श्रीहेमचन्द्राचार्य</b>कृता<b>ऽभिधानचिन्तामणिनाम-</div>
<div class="data">मालावृत्त्य</b>वस्थितशब्दजातलक्षणम्, तस्य उञ्छनम्-चुण्टनम्[^1] शिलोञ्छः । यद्‌</div>
<div class="data">वा, शिलोञ्छः-कणिशादिचुण्टनम्[^2], ततो विवक्षितग्रन्थोऽपि शिलोञ्छ इव शिलोञ्छः ।</div>
<div class="data">क्रियते-विधीयत इत्यर्थः । कस्याः ? इत्याह-'श्रीहैमनाममालायाः' हेम इति "ते</div>
<div class="data">लुग् वा" [ ३।२।१०८ ] इत्यनेन उत्तरपदस्य लोपे हेमचन्द्रः, यथा 'देवो देवदत्तः'</div>
<div class="data">'सत्या सत्यभामा' इत्यादिवत् । तेन हेमेन–हेमचन्द्राचार्येण प्रोक्ता हैमी "तेन प्रोक्ते"</div>
<div class="data">[ ६।३।१८१ ] इति अण्, नाम्नां माला नाममाला । हैमी चासौ नाममाला च</div>
<div class="data">हैमनाममाला । "पुंवत् कर्मधारये" [ ३।२।५७ ] इति पुंवद्‌भावः । श्रिया युक्ता</div>
<div class="data">प्रधाना वा हैमनाममाला श्रीहैमनाममाला, तस्याः श्रीहैमनाममालायाः, श्रीहेमचन्द्रा-</div>
<div class="data">चार्यविरचिताऽभिधानचिन्तामणिनाममालाया इत्यर्थः । किं कृत्वा ? 'नमस्कृत्य' नम-</div>
<div class="data">स्कारं विधाय इत्यर्थः । किम् ? 'अर्हम्' अर्हति चतुःषष्टिविशिष्टसुरेश्वरकृतां</div>
<div class="data">पूजाम् इति अर्हम् । "अः" [ उ.२ ] इति अ प्रत्ययः । पृषोदरादित्वात् सानु-</div>
<div class="data">नासिकत्वम् । अर्हम् इति मन्तो निपातोऽप्यस्ति । ननु अर्हम् इति अव्ययम् स्वरादौ</div>
<div class="data">चादौ च न दृष्टम् तत् कथमव्ययम् ? सत्यम्,</div>
<div class="data">"इयन्त इति संख्यानं निपातानां न विद्यते ।</div>
<div class="data">प्रयोजनवशादेते निपात्यन्ते पदे पदे ॥" इति ।</div>
<div class="data">किंविशिष्टम् अर्हम्‌ ? 'बीजम्' सिद्धचक्रस्य पञ्च बीजानि तेषु मध्ये च इदम्</div>
<div class="data">आदिबीजम् इत्यर्थः । यद् वा, "वींक्र् [^3]प्रजननकान्तिअसनखादनेषु च" वेति</div>
<div class="data">जनयति सुखं ध्यातम् सत् इति, प्रारिप्सितग्रन्थसमाप्तिं वा इति बीजम् । "वियो</div>
<div class="data">जक्" [ उ.१२७ ] इति जक्‌ प्रत्ययः । इदं हि शास्त्रादौ पठितम् सद् अविघ्नेन</div>
<div class="data">शास्त्रसमाप्तिं विदधाति, अत एवायमर्थः । यद् वा, इह शास्त्रे श्रीमज्‌<b>जिनदेव-</div>
<div class="data">सूरिभिः</b> समग्रदर्शनानुयायी नमस्कारो विदधे । तथाहि-</div>
<div class="data">"अकारेणोच्यते विष्णू रेफे ब्रह्मा व्यवस्थितः ।</div>
<div class="data">हकारेण हरः प्रोक्तस्तदन्ते परमं पदम् ॥"</div>
<div class="data"></div>
<div class="data"><f id="1">जे. चुटनम् ।</f></div>
<div class="data"><f id="2">जे. कणिशादिचुटनम् ।</f></div>
<div class="data"><f id="3">जे. ज. प्रजनकान्त्यसनखादनेषु ।</f></div>
<div class="data"></div>
<div class="data"></div>
<div class="data">;p{0003}</div>
<div class="data"></div>
<div class="data">इति श्लोकेन 'अर्हम्' शब्दस्य विष्णुप्रभृतिदेवतात्रयाभिधायित्वेन लौकिकागमेष्वपि</div>
<div class="data">अर्हम् इति पदं उपनिषद्भूतम् इत्यावेदितं भवति । 'तदन्ते परमं पदम्'</div>
<div class="data">इति तुर्यपादस्य अयमर्थः–तस्य अर्हम् शब्दस्य अन्ते उपरितनप्रदेशे, पदम्–सिद्धि-</div>
<div class="data">शिलारूपम् , तदाकारत्वात् अनुनासिकरूपा कलाऽपि परमं पदम् इत्युक्तम् । कस्मात्‌</div>
<div class="data">मया शिलोञ्छः क्रियते ? इत्याह–'गुरूणाम्' गृणन्ति उपदिशन्ति अनेकशास्त्रतत्त्वम्</div>
<div class="data">इति गुरवः, "कॄगॄऋत उर् च" [उ.७३४] इति कित् उः । तेषां गुरूणाम् श्रीमच्छ्री-</div>
<div class="data"><b>जिनप्रभसूरि</b>सूरीश्वराणाम् 'उपदेशतः' उपदेशनम् उपदेशः अनुज्ञा तस्मात् उप-</div>
<div class="data">देशतः–आदेशात् इत्यर्थः । इति प्रथमश्लोकार्थः ॥ १ ॥</p></div>
<div class="data"></div>
<span id="1"></span><div class="syns">सर्वीय-पुं</div>
<div class="data"><i>अथ तावदादौ देवाधिदेवकाण्डस्य शिलोञ्छमाह–</i></div>
<div class="data"></div>
<div class="data"><b>सर्वीय इत्यपि जिने</b></div>
<div class="data"></div>
<div class="data"><p>सर्वेभ्यः प्राणिभ्यो हितः सर्वीयः, "तस्मै हिते" [ ७।१।३५ ] इति</div>
<div class="data">हितेऽर्थे उपकारकेऽर्थे ईयः प्रत्ययः । जयति रागद्वेषमोहान् इति जिनः, "जीण्-</div>
<div class="data">शीदीबुध्यविमीभ्यः कित्" [ उ.२६१ ] इति किद् नः प्रत्ययः, तत्र । विधाः वेधाश्च</div>
<div class="data">सान्तौ इमौ । "तॄजिभूवदि" [ उ.२२१ ] इति बहुवचनाद् टित् अन्त प्रत्यये</div>
<div class="data">अर्हन्तोऽपि ।</div>
<div class="data">"अर्हन्तः क्षपणको जिनः" इति <b>विक्रमादित्यकोषः ।</b></p></div>
<div class="data"></div>
<span id="4"></span><div class="syns">सम्भव-पुं</div>
<div class="data"><b>शम्भवे सम्भवोऽपि च ।</b></div>
<div class="data"></div>
<div class="data"><p>शम्–सुखम् भवति अस्मिन् स्तुते इति शम्भवः, तत्र । गर्भगतेऽप्यस्मिन्नभ्यधिक-</div>
<div class="data">विविधसस्यसम्भवात् सम्भवः । समन्ताद् भवः श्रेयो अस्माद् अस्मिन् स्तुते इति वा</div>
<div class="data">सम्भवः । सम्भवति सुखम् अस्माद् वा । "अच्" [ ५।१।४९ ] इति अच् ।</p></div>
<div class="data"></div>
<span id="21"></span><div class="syns">मुनि-पुं</div>
<div class="data"><b>श्रीसुव्रते मुनिरपि</b></div>
<div class="data"></div>
<div class="data"><p>शोभनानि व्रतानि अस्येति सुव्रतः । यद् वा, अस्मिन् गर्भस्थिते जननी</div>
<div class="data">सुव्रता जातेति सुव्रतः । श्रिया–सकलत्रिभुवनजनमनश्चमत्कारकारिमनोहारिपरमार्हन्त्य-</div>
<div class="data">महामहिमविस्तारिस्पष्टाष्टप्रातिहार्यशोभया चतुस्त्रिंशदतिशयविभूत्या वा समन्वितः</div>
<div class="data">सुव्रतः श्रीसुव्रतः, तत्र श्रीसुव्रते–मुनिसुव्रततीर्थकरनाम्नि । "मनिंच् ज्ञाने" मन्यते</div>
<div class="data">जगतस्त्रिकालाऽवस्थाम् इति मुनिः । "मनेरुदेतौ चास्य वा" [ उ.६१२ ] इति इ</div>
<div class="data">प्रत्यय उपान्त्यस्य च उत्वम् । मुनिसुव्रतैकदेशो वा मुनिः । 'भीमो भीमसेन' इति</div>
<div class="data">न्यायात् ।</p></div>
<div class="data"></div>
<span id="23"></span><div class="syns">नेमिन्-पुं</div>
<div class="data"><b>नेमौ नेमीत्यपीष्यते ॥ २ ॥</b></div>
<div class="data"></div>
<div class="data"></div>
<div class="data">;p{0004}</div>
<div class="data"></div>
<div class="data"><p>धर्मचक्रस्य नेमिवद् नेमिः, नयति सुखम् भक्तजनानाम् इति वा नेमिः ।</div>
<div class="data">"नीसावृयुशॄवलिदलिभ्यो मिः" [उ.६८७] इति मिः । नेमिः नेमिनाथो जिनः, तत्र ।</div>
<div class="data">नेमः–संयमरूपा मर्यादा सः अस्यास्तीति नेमी । नीयते श्रेयोऽनेनेति वा नेमी[^1] । "बहु-</div>
<div class="data">लम्" [ ५।१।२ ] इति वचनाद् मिन् । <b>यथा</b>– "वन्दे सुव्रतनेमिनौ ।" [ ]</div>
<div class="data">इति । तथा– "इदं किल महातीर्थं श्रीनेम्येतस्य नायकः ।" [ ] ॥ २ ॥</p></div>
<div class="data"></div>
<span id="41"></span><div class="syns">मण्डितपुत्र-पुं</div>
<div class="data"><b>षष्ठे गणेशे मण्डितपुत्रोऽपि कथितो बुधैः ।</b></div>
<div class="data"></div>
<div class="data"><p>षष्ठे गणेशे षण्णाम् संख्यापूरणे, गणाधिपे मण्डितनाम्नि । मण्डितस्य[^2]–</div>
<div class="data">मण्डितनाम्नः पितुः पुत्रो मण्डितपुत्रः वसिष्ठगोत्रीयः । कथितः–प्रोक्तः, बुधैः</div>
<div class="data">विद्वद्भिः ।</p></div>
<div class="data"></div>
<span id="2"></span><div class="syns">युगादिजिन-पुं</div>
<div class="data"><b>मरुदेव्यपि विज्ञेया युगादिजिनमातरि ॥ ३ ॥</b></div>
<div class="data"></div>
<div class="data"><p>मरुद्‌भिः–देवैः दीव्यते–स्तूयते मरुदेवी । पृषोदरादित्वात् तलोपः । "नवा</div>
<div class="data">शोणादेः" [ २।४।३१ ] इति विकल्पेन ङीः । विज्ञेया–ज्ञातव्या । युगादिजि-</div>
<div class="data">नस्य–श्रीआदिनाथतीर्थकरस्य माता–जननी युगादिजिनमाता, तस्यां युगादिजिन-</div>
<div class="data">मातरि ॥ ३ ॥</p></div>
<div class="data"></div>
<span id="138"></span><div class="syns">अप्रतिचक्रा-स्त्री</div>
<div class="data"><b>चक्रेश्वर्यामप्रतिचक्राऽपि</b></div>
<div class="data"></div>
<div class="data"><p>चक्रस्य ईश्वरी चक्रेश्वरी श्रीआदीश्वरजिनस्योपासिका, तस्याम् । न</div>
<div class="data">विद्यते प्रति अनुरूपम्–समानं चक्रम् यस्याः सा अप्रतिचक्रा ।</p></div>
<div class="data"></div>
<span id="139"></span><div class="syns">अजिता-स्त्री</div>
<div class="data"><b>अजिता च कविभिरजितबला ।</b></div>
<div class="data"></div>
<div class="data"><p>बलेन न जितेति अजितबला । राजदन्तादित्वात् पूर्वनिपातः । अजितबलैक-</div>
<div class="data">देशे अजिता, 'भामा सत्यभामा' 'सेनो भीमसेन' इति न्यायात् । न जीयते स्म केना-</div>
<div class="data">पीति वा अजिता । कविभिः–विद्वद्भिरुक्ता इति शेषः । द्वितीयश्रीअजितनाथजिनस्यो-</div>
<div class="data">पासिका, तन्नाम ।</p></div>
<div class="data"></div>
<span id="143"></span><div class="syns">अच्युतदेवी-स्त्री</div>
<div class="data"><b>श्यामा त्वच्युतदेव्यपि</b></div>
<div class="data"></div>
<div class="data"><p>श्यामा–श्यामवर्णत्वात्, "श्यैङ्‌ गतौ" श्यायते स्वामिभक्तिम् इति वा श्यामा ।</div>
<div class="data">"विलिभिलिसिधीन्धि" [उ.३४०] इति किद् मः । न च्यवते अच्युता । दीव्यते–</div>
<div class="data">स्तूयते दीव्यति वा जिनम् इति देवी । अच्युता चासौ देवी च अच्युतदेवी । "पुंवत्</div>
<div class="data">कर्मधारये" [ ३।२।५७ ] इति पुंवद्‌भावः । श्रीपद्मप्रभजिनोपासिका तन्नाम ।</p></div>
<div class="data"></div>
<div class="data"><f id="1">जे. ज. 'नेमी' नास्ति ।</f></div>
<div class="data"><f id="2">जे. 'मण्डितस्य' नास्ति ।</f></div>
<div class="data"></div>
<div class="data"></div>
<div class="data">;p{0005}</div>
<div class="data"></div>
<div class="data"></div>
<span id="146"></span><div class="syns">सुतारा-स्त्री</div>
<div class="data"><b>सुतारकोक्ता सुताराऽपि ॥ ४ ॥</b></div>
<div class="data"></div>
<div class="data"><p>शोभना तारका अस्याः सुतारका । सुतराम् तरति वा । "तारका–वर्णका"</div>
<div class="data">[ २।४।११३ ] इति निपातनाद् णके इत्वाभावः । शोभना तारा अस्याः सुतारा ।</div>
<div class="data">सुतराम् तारयति भक्तान् विघ्नादिभ्य इति वा । श्रीसुविधिनाथजिनोपासिका तन्नाम ॥ ४ ॥</p></div>
<div class="data"></div>
<span id="237"></span><div class="syns">तीर्थकृत्-पुं,भद्र-पुं</div>
<div class="data"><b>भद्रकृत् तीर्थकृद् भद्रः</b></div>
<div class="data"></div>
<div class="data"><p>भद्रम् मङ्गलम् करोति भद्रकृत्, क्विप् । स चासौ तीर्थकृच्च भद्रकृत् तीर्थकृत् ।</div>
<div class="data">आगाम्युत्सर्पिण्याम् चतुर्विंशस्तीर्थकरः[^1] तन्नाम । भद्रहेतुत्वात् भद्रः । भद्रम् अस्या-</div>
<div class="data">स्तीति वा भद्रः । अभ्रादित्वाद् अः । भद्रकर इत्यपि ।</p></div>
<div class="data"></div>
<span id="299"></span><div class="syns">श्रवण-पुं</div>
<div class="data"><b>श्रमणः श्रवणोऽपि च ।</b></div>
<div class="data"></div>
<div class="data"><p>श्राम्यति महातपसां करणाद् इति श्रमणः । "नन्द्यादिभ्योऽनः" [ ५। १।५२ ]</div>
<div class="data">इति अनः । "श्रुंट् श्रवणे" "गतौ" इति <b>अन्ये</b> । श्रूयते सर्वलोकानामत्यन्तमान्य-</div>
<div class="data">त्वेन इति श्रवणः । "तॄकॄशॄपॄभृवृश्रुरुरुहि" [उ.१८७] इति अणः । साधन्त–साध-</div>
<div class="data">यन्तौ अपि ।</p></div>
<div class="data"></div>
<span id="340"></span><div class="syns">भन्द्र-क्ली,प्रशस्त-क्ली</div>
<div class="data"><b>भद्रे भन्द्रमपि प्राहुः प्रशस्तमपि कोविदाः ॥ ५ ॥</b></div>
<div class="data"></div>
<div class="data"><p>"भदुङ् सुखकल्याणयोः" भन्दते भद्रम्, "भन्देर्वा" [उ.३९१] इति रः न-</div>
<div class="data">लुक् च विकल्पेन, नलोपाभावे भन्द्रम् । "शंसू स्तुतौ च" प्रशस्यते प्रस्तूयते जनैरिति</div>
<div class="data">प्रशस्तम् । क्त्वि (क्-त्-वि) वेट्त्वात् क्तयोर्नेट् । शस्तम् अपि । कोविदाः–पण्डिताः प्राहुः–</div>
<div class="data">कथितवन्तः । भावित्रम्, सुविदत्रम्, अगः सकारान्तोऽयम्, शुभ्रिः, मयश्च सन्तोऽयम्[^2] ।</div>
<div class="data">यदत्र <b>मौलाभिधानचिन्तामणिनाममाला</b>क्रमव्यत्ययकरणम्[^3], तत्र ग्रन्थकर्त्तुर्विवक्षा-</div>
<div class="data">भाव एव हेतुरिति । एवमग्रेऽपि यथास्थानमवसेयमिति ॥ ५ ॥</p></div>
<div class="data"></div>
<span id="320"></span><div class="syns">प्रव्रजन-क्ली</div>
<div class="data"><b>प्रव्रजनं परिव्रज्या</b></div>
<div class="data"></div>
<div class="data"><p>प्रव्रजनम्-प्रव्रज्या दीक्षा । परि समन्ताद् व्रजनम्–संसाराद् गमनमिति परि-</div>
<div class="data">व्रज्या । उभयत्र "आस्यटिव्रज्‌यजः क्यप्" [ ५।३।९७ ] इति क्यप् प्रत्ययः ।</p></div>
<div class="data"></div>
<span id="314"></span><div class="syns">अन्तिषद्-पुं</div>
<div class="data"><b>शिष्योऽन्तिषदपि स्मृतः ।</b></div>
<div class="data"></div>
<div class="data"><p>शासनीयः शिष्यः । "दृवृग्‌स्तुजुषेतिशासः" [ ५।१।४० ] इति क्यपि,</div>
<div class="data">"इसासः शासः" [ ४।४।११८ ] इति इस् आदेशः । अन्तिके–गुरूणाम् समीपे</div>
<div class="data">सीदति–तिष्ठतीति अन्तिषद् । अत्र सदि धातौ क्विबन्ते । "वाऽन्तमान्तितमान्ति-</div>
<div class="data"></div>
<div class="data"><f id="1">जे. तीर्थङ्‌करः</f></div>
<div class="data"><f id="2">जे. सान्तोऽयम् ।</f></div>
<div class="data"><f id="3">प्र. ज. प्रत्योः 'मौलाभिधानचिन्तामणिनाममालानामपाठक्रमापेक्षया नामपाठक्रमव्यत्ययकरणम्' इति पाठान्तरम् ।</f></div>
<div class="data"></div>
<div class="data"></div>
<div class="data">;p{0006}</div>
<div class="data"></div>
<div class="data">तोन्तियान्तिषत्" [ ७।४।३१ ] इति कलोपः, सस्य षत्वम् च । पक्षे अन्तिकसद</div>
<div class="data">अपि स्मृतः–कथित इत्यर्थः । दमाहक–माणवौ अपि ।</p></div>
<div class="data"></div>
<div class="data"><b>इति प्रथमकाण्डस्य शिलोञ्छोऽयं समर्थितः ॥ ६ ॥</b></div>
<div class="data"></div>
<div class="data"><p>इति अमुना प्रकारेण प्रथमकाण्डस्य श्रीहैमनाममालायाः प्रथमप्रक्रमस्य</div>
<div class="data">अयमसौ प्रत्यक्षः शिलोञ्छः समर्थितः–प्रकटित इत्यर्थः ॥ ६ ॥</p></div>
<div class="data"></div>
<div class="data">;c{इति श्रीमद्‌<b>बृहत्खरतरगच्छीयश्रीजयसागरमहो</b>पाध्यायसन्तानीय-वाचनाचार्य-</div>
<div class="data">श्री<b>भानुमेरु</b>गणिशिष्यमुख्यश्री<b>ज्ञानविमलो</b>पाध्यायविनेयवाचनाचार्य-</div>
<div class="data"><b>श्रीवल्लभगणि</b>विरचितायां श्री<b>हैमनाममालाशिलोञ्छ-</b></div>
<div class="data"><b>टीकायां</b> प्रथमदेवाधिदेवकाण्डस्य</div>
<div class="data">शिलोञ्छः समाप्तः ।}</div>
<div class="data"></div>
<div class="data"></div>
<div class="data">;p{0007}</div>
<div class="data"></div>
<div class="data">;c{<b>द्वितीयो देवकाण्डः ।</b>}</div>
<div class="data"></div>
<span id="343"></span><div class="syns">व्योमयान-पुंक्ली</div>
<div class="data"><i>अथ द्वितीयदेवकाण्डस्य शिलोञ्छो विब्रियते–</i></div>
<div class="data"></div>
<div class="data"><b>व्योमयानमपि प्रोक्तं विमानं बुधपुङ्गवैः ।</b></div>
<div class="data"></div>
<div class="data"><p>व्योम्नि–आकाशे यानम्–गमनमस्य व्योमयानम् । व्योम्नि–विहायसि यान्ति–</div>
<div class="data">व्रजन्ति अनेन वा । पुंक्लीबलिङ्गः । विमान्ति वर्तन्तेऽस्मिन् देवा इति विमानम् ।</div>
<div class="data">पुंक्लीबलिङ्‌गः । बुधपुङ्गवैः–पण्डितप्रकाण्डैः प्रोक्तम्–निगदितमिति ।</p></div>
<div class="data"></div>
<span id="344"></span><div class="syns">समुद्रनवनीत-क्ली,पेयूष-पुंक्ली</div>
<div class="data"><b>स्यात्समुद्रनवनीतं पेयूषमपि चामृतम् ॥ ७ ॥</b></div>
<div class="data"></div>
<div class="data"><p>समुद्रस्य–क्षीरसागरस्य नवनीतमिव समुद्रनवनीतम् । <b>देश्या</b>मपि । "पां</div>
<div class="data">पाने" पीयते पेयूषम् । "कोरदूषाटरूष" [उ.५६१] इति ऊषे निपात्यते ।पुंक्ली-</div>
<div class="data">बलिङ्गः । नास्ति मृतमत्र इति अमृतम् ॥ ७ ॥</p></div>
<div class="data"></div>
<span id="356"></span><div class="syns">वानमन्तर-पुं</div>
<div class="data"><b>कथ्यन्ते व्यन्तरा वानमन्तरा अपि सूरिभिः ।</b></div>
<div class="data"></div>
<div class="data"><p>विविधेषु शैलकन्दरान्तरवनविवरादिषु प्रति वसन्तीति व्यन्तराः । पृषोदरादि-</div>
<div class="data">त्वात् साधुः । वनानां समूहो वानम्, तस्यान्तरे–मध्ये भवन्तीति वानमन्तराः । पृषोद-</div>
<div class="data">रादित्वात् साधुः । वनान्तरेषु वनविशेषेषु भवा अवर्णागमकरणाद् वा वानमन्तराः ।</div>
<div class="data">कथ्यन्ते–भण्यन्ते सूरिभिः–पूर्वाचार्यैरिति ।</p></div>
<div class="data"></div>
<span id="389"></span><div class="syns">द्योति-स्त्री,वृष्णि-पुंस्त्री,पृष्णि-पुंस्त्री</div>
<div class="data"><b>द्योतिस्तथा वृष्णिपृष्णी प्रोक्ता रश्म्यभिधायकाः ॥ ८ ॥</b></div>
<div class="data"></div>
<div class="data"><p>द्योतते घोतिः । "किलिपिलिपिशिचिटित्रुटिशुण्ठि" [उ.६०८] इति आदि-</div>
<div class="data">शब्दाद् इः प्रत्ययः । "वृषू सेचने" वृष्यते वृष्णिः । "पृषू[^1] सेचने" इत्यस्मादपि इच्छन्ति</div>
<div class="data"><b>एके</b>, तन्मते पृष्यते पृष्णिः । उभयत्र "ऋद्‌घृसृकुवृषिभ्यः कित्" [उ.६३५]</div>
<div class="data">इति कित् णिः । उभावपि पुंस्त्रीलिङ्गौ । प्रोक्ताः–कथिताः । रश्म्यभिधायकाः–</div>
<div class="data">किरणवाचकाः । शिखी, अभीषुः, स्यूमः, राजन्यः, चुब्रः, सूरः, द्यौत्रम्, आष्ट्रम्,</div>
<div class="data">आशित्रम्[^2] तालव्यमध्योऽयम्, पपीः[^3] च ॥ ८ ॥</p></div>
<div class="data"></div>
<span id="397"></span><div class="syns">समुद्रनवनीत-क्ली</div>
<div class="data"><b>समुद्रनवनीतं च विदुश्चन्द्रमसं बुधाः ।</b></div>
<div class="data"></div>
<div class="data"><p>बुधाः–पण्डिताः चन्दति–दीप्यते आह्लादयति वा चन्द्रमाः । "चन्दो रमस्"*[उ.</div>
<div class="data">९८६] इति रमस् । तं चन्द्रमसम्– चन्द्रम् । समुद्रस्य क्षीरसागरस्य नवनीत-</div>
<div class="data"></div>
<div class="data"><f id="1">जे. पृषु ।</f></div>
<div class="data"><f id="2">जे. अशितम् ।</f></div>
<div class="data"><f id="3">जे. पपी च ।</f></div>
<div class="data">* मुद्रितपुस्तके 'चन्दोरमस्' इति पाठः ।</div>
<div class="data"></div>
<div class="data"></div>
<div class="data">;p{0008}</div>
<div class="data"></div>
<div class="data">मिव समुद्रनवनीतम् । तत् विदुः–जानन्ति कथयन्तीति यावत् । <b>देश्याम्</b> अपि अयम् ।</div>
<div class="data">अमृतनिर्गमः, संस्कृते <b>देश्याम्</b> अपि । रोचन–विरोचनाऽर्हसान–मन्दसान[^1]–संस्तवान–</div>
<div class="data">विशेलिमाऽऽदयोऽपि ।</p></div>
<div class="data"></div>
<div class="data"><f id="1">जे. 'मन्दसान' शब्दो नास्ति ।</f></div>
<div class="data"></div>
<div class="data"></div>
<span id="400"></span><div class="syns">चन्द्रिमा-स्त्री</div>
<div class="data"><b>चन्द्रिका चन्द्रिमाऽपि स्यात्</b></div>
<div class="data"></div>
<div class="data"><p>चन्द्रः अस्तिं अस्यां चन्द्रिका । "अतोऽनेकस्वरात्" [ ७।२।६ ] इति</div>
<div class="data">इकः । चन्द्रे निर्वृत्ता चन्द्रिमा । "भावादिमः " [ ६।४।२१ ] इति इमः प्रत्ययः ।</div>
<div class="data">चन्दति–दीप्यते आह्लादयति वा चन्द्रिमा । "वयिमखचिमादयः" [उ.३५०] इति</div>
<div class="data">इमे निपात्यते । स्याद्–भवेत् । चन्दिर–सुवने अपि ।</p></div>
<div class="data"></div>
<span id="408"></span><div class="syns">इन्विकाः-स्त्रीब</div>
<div class="data"><b>इल्वला इन्विका अपि ॥ ९ ॥</b></div>
<div class="data"></div>
<div class="data"><p>इलन्ति–गच्छन्ति इल्वलाः, मृगशिरःशिरःस्थाः पञ्च तारकाः । "तुल्वलेल्व-</div>
<div class="data">लादयः" [उ.५००] इति वलप्रत्ययान्तो निपात्यते । "इवु व्याप्तौ च" चकारात्</div>
<div class="data">प्रीणने, उदित्वाद् नकारागमे इन्वन्ति–प्रीणन्ति व्याप्नुवन्ति विहायसि वा इन्विकाः ।</div>
<div class="data">'णके आप्' स्त्रीलिङ्गः ॥ ९ ॥</p></div>
<div class="data"></div>
<span id="420"></span><div class="syns">अनूराधा-स्त्री</div>
<div class="data"><b>अनुराधाप्यनुराधा</b></div>
<div class="data"></div>
<div class="data"><p>"राधं साधंट् संसिद्धौ" । अनुराध्नोति अनूराधा । अनुराधा[^2], मैत्री । "घञ्युप-</div>
<div class="data">सर्गस्य बहुलम्' [ ३।२।८६ ] इति वा दीर्घः ।</p></div>
<div class="data"></div>
<div class="data"><f id="2">जे. 'अनुराधा' शब्दो नास्ति ।</f></div>
<div class="data"></div>
<div class="data"></div>
<span id="449"></span><div class="syns">सप्तर्षिज-पुं</div>
<div class="data"><b>गुरुः सप्तर्षिजोऽपि च ।</b></div>
<div class="data"></div>
<div class="data"><p>गृणाति–उपदिशति तत्त्वमिति गुरुः, बृहस्पतिः । "कॄगॄऋत उर् च" [उ.७३४]</div>
<div class="data">इति कित् उः । सप्तर्षयो मरीचिप्रमुखाः । <b>यदाह</b>––</div>
<div class="data">"मरीचिरत्र्यङ्गिरसौ पुलस्त्यः पुलहः क्रतुः ।</div>
<div class="data">वसिष्ठश्च महातेजाः सप्तमः परिकीर्त्तितः ॥"</div>
<div class="data">तेभ्यो जायते सप्तर्षिजः । अङ्गिरसो मुनेरपत्यत्वात् । "समुदाये प्रवृत्ताः शब्दा</div>
<div class="data">एकदेशेऽपि प्रवर्तन्ते[^3]" इति न्यायात् ।</p></div>
<div class="data"></div>
<div class="data"><f id="3">जे. वर्तन्ते ।</f></div>
<div class="data"></div>
<div class="data"></div>
<span id="451"></span><div class="syns">सौर-पुं</div>
<div class="data"><b>सौरिः सौरोऽपि</b></div>
<div class="data"></div>
<div class="data"><p>सूरस्यापत्यं सौरिः–शनिः । "अत इञ्‌" [ ६।१।३१ ] इति अपत्येऽर्थे इञ्‌ ।</div>
<div class="data">सूरस्यापत्यं सौरः । "ङसोऽपत्ये" [ ६।१।२८ ] इति अण् । आदिदन्त्यौ उभौ ।</p></div>
<div class="data"></div>
<span id="452"></span><div class="syns">ग्रहकल्लोल-पुं,अभ्रपिशाच-पुं</div>
<div class="data"><b>राहुस्तु ग्रहकल्लोल इत्यपि ॥ १० ॥</div>
<div class="data">अभ्रपिशाचोऽपि तथा</b></div>
<div class="data"></div>
<div class="data">;p{0009}</div>
<div class="data"></div>
<div class="data"><p>रहति गृहीत्वा चन्द्रार्कौ स्वशरीरं वा इति राहुः । "कृवापाजि०" [उ.१]</div>
<div class="data">इत्यादिना उण् । "कलि शब्दसंख्यानयोः" ग्रहेषु कल्यते क्रूरग्रहत्वात् इति ग्रहकल्लोलः ।</div>
<div class="data">"पिञ्छोलकल्लोल०" [उ.४९५] इति ओले निपात्यते । ग्रहेषु कल्लोल इव वा ग्रह-</div>
<div class="data">कल्लोलः । अभ्रे–आकाशे–पिशाच इव अभ्रपिशाचः । एतौ <b>देश्याम्</b> अपि । रविवैरि–</div>
<div class="data">भयानकशश्यरयोऽपि ।</p></div>
<div class="data"></div>
<span id="486"></span><div class="syns">नालिका-स्त्री</div>
<div class="data"><b>नाडिका नालिकाऽपि च ।</b></div>
<div class="data"></div>
<div class="data"><p>"णल गन्धे" । नलति–अर्दति[^1] नाली । ज्वलादित्वाद् णः । नाल्येव नालिका ।</div>
<div class="data">डलयोरैक्ये नाडिका । "नडण् अवस्कन्दने" इत्यस्य धातोर्नाडीति <b>नन्दी</b> ।</p></div>
<div class="data"></div>
<span id="496"></span><div class="syns">यामवती-स्त्री,तुङ्गी-स्त्री</div>
<div class="data"><b>रात्रौ यामवती तुङ्गी</b></div>
<div class="data"></div>
<div class="data"><p>राति सुखम् रात्रिः । "राशदि०" [उ.६९६] इत्यादिना त्रिः । "इतोऽ-</div>
<div class="data">क्त्यर्थात्" [ २।४।३२ ] इति ङ्‌यां रात्री इत्यपि । "तिमिरपटलैरवगुम्फिता[^2] रात्र्यः"</div>
<div class="data">इति । तत्र यामा विद्यन्ते अस्यां यामवती । "तदस्यास्त्यस्मिन्निति मतुः" [ ७।२।१ ] ।</div>
<div class="data">"तमूच् काङ्‌क्षायाम्" । ताम्यन्ति चक्रवाका अस्यां तुङ्गी । "कमितमिशमिभ्यो डित्"</div>
<div class="data">[उ.१०७] इति डित् उङ्गः । <b>देश्याम्</b> अपि । शशिशरीरेश्वरी, किल्विषी, वसिः</div>
<div class="data">दन्त्यान्तोऽयम्, मरणी, क्षित्वरी च ।</p></div>
<div class="data"></div>
<span id="504"></span><div class="syns">निःसम्पात-पुं</div>
<div class="data"><b>निःसम्पातो निशीथवत् ॥ ११ ॥</b></div>
<div class="data"></div>
<div class="data"><p>निः–निःशेषार्थे निश्चयार्थे वा । निःसम्पातः–अर्थात् शयनम्–अत्र जना-</div>
<div class="data">नामिति निःसम्पातः । नियतं शेरते अस्मिन् निशीथः । "न्युद्‌भ्यां शीङः" [उ.२२८]</div>
<div class="data">इति कित् घः । अत एव <b>कात्यो</b> निशीथम् सुप्तजनम् आह । निशीथवत् निशीथ इव ।</div>
<div class="data">अस्य प्रसिद्धिं विवक्षित्वोपमानत्वमुक्तम् । कथम् अवबुध्यते ? उच्यते–यथा निशीथ-</div>
<div class="data">शब्दोऽर्धरात्रवाचकस्तथा निःसम्पातोऽपीति । एवमन्यत्रापि 'वत्'अर्थो व्याख्येयः ॥ ११ ॥</p></div>
<div class="data"></div>
<span id="506"></span><div class="syns">अन्धातमस-क्ली</div>
<div class="data"><b>तमः स्यादन्धातमसम्</b></div>
<div class="data"></div>
<div class="data"><p>ताम्यन्ति अनेन तमः, अन्धकारः । "अस्" [उ ९५२] इति अस् । अन्धयति</div>
<div class="data">[इति] अन्धम् तच्च तत् तमश्च अन्धातमसम् । "समवाऽन्धात् तमसः" [ ७।३।८० ]</div>
<div class="data">इति अत् समासान्तः । बाहुलकाद् दीर्घः । सहुरिः, दन्त्यादिरयम्, काणूकम्, छाया,</div>
<div class="data">नभाकः, शार्वरम् तालव्यादिरयम्, तुहिनम्, मुहिरम् च ।</p></div>
<div class="data"></div>
<span id="542"></span><div class="syns">वरिषाः-स्त्रीब</div>
<div class="data"><b>वर्षाः स्युर्वरिषा अपि ।</b></div>
<div class="data"></div>
<div class="data"><f id="1">जे. ज. अर्दयति ।</f></div>
<div class="data"><f id="2">जे. ज. अवगुण्ठिता ।</f></div>
<div class="data"></div>
<div class="data"></div>
<div class="data">;p{0010}</div>
<div class="data"></div>
<div class="data"><p>व्रियते–छाद्यते नभोऽत्र मेधैरिति वर्षाः । "वृ–कॄ–तृ–मीङ्–माभ्यः षः" [उ.</div>
<div class="data">५४०] इति षः । वर्षम् अस्ति आसु वर्षन्तीति वा । नित्यं बहुवचनान्तः स्त्रीलिङ्गश्च ।</div>
<div class="data">यथा––पर्षत्, परिषत्, मार्षः, मारिषः, आर्भटी, आरभटी इत्यादि, तथा वरिषा अपि ।</p></div>
<div class="data"></div>
<span id="558"></span><div class="syns">अन्तरीक्ष-क्ली</div>
<div class="data"><b>खेऽन्तरीक्षम्</b></div>
<div class="data"></div>
<div class="data"><p>खन्यते खम् । "क्‌वचित्" [ ५।१।१७१ ] इति डः । "अशौटि व्याप्तौ" । अश्नुते</div>
<div class="data">इति वा खम् । "अशेर्डित्" [उ.८७] इति डित् खः, आकाशम्, तत्र अन्तर्‌द्यावा–</div>
<div class="data">पृथिव्योर्मध्ये–ईक्ष्यते–विलोक्यते अन्तरीक्षम् । अन्तर्मध्ये ऋक्षाणि इति वा । पृषोदरा‌‌-</div>
<div class="data">दित्वात् साधुः । अनङ्गम्, वृजनम्, भृज्जनम्, गारित्रम्, रोहिषम्, वेष्पः, निवेष्पः</div>
<div class="data">एतौ पञ्चमवर्गीयपकारान्तौ । नभसः, वेशन्तः, सूमम्, श्यामम्, खजाकः, पतत्रम् च ।</p></div>
<div class="data"></div>
<span id="555"></span><div class="syns">सांसृष्टिक-क्ली</div>
<div class="data"><b>सांसृष्टिकमपि तत्कालजे फले ॥ १२ ॥</b></div>
<div class="data"></div>
<div class="data"><p>तत्कालजे–तात्कालिके फले–संसृष्टम्–प्रयोजनमस्य सांसृष्टिकम् । "प्रयोज-</div>
<div class="data">नम्" [ ६।४।११७ ] इति इकण् ॥ १२ ॥</p></div>
<div class="data"></div>
<span id="560"></span><div class="syns">कालिका-स्त्री</div>
<div class="data"><b>मेघमाला कालिकाऽपि</b></div>
<div class="data"></div>
<div class="data"><p>मेघानाम् माला मेघमाला–मेघपङ्क्तिः । काली कालवर्णत्वात्, काली एव</div>
<div class="data">कालिका । कालो वर्णोऽस्ति अस्या इति वा । "अतोऽनेकस्वरात्" [ ७।२।६ ]</div>
<div class="data">इति इकः । कालयति वा । णकः प्रत्ययः । मेघिका <b>देश्याम्</b> ।</p></div>
<div class="data"></div>
<span id="561"></span><div class="syns">वार्दल-क्ली</div>
<div class="data"><b>वार्दलं चापि दुदिनम् ।</b></div>
<div class="data"></div>
<div class="data"><p>वाराम्–पाथसाम्–दलम् वार्दलम् । <b>देश्याम्</b> अप्ययम् । दुष्टम् दिनम् अत्र</div>
<div class="data">दुर्दिनम् । मेघजम् तमः तन्नाम । यद् <b>भागुरिः</b>–"दुर्दिनं ह्यन्धकारोऽब्दैः" इति ।</p></div>
<div class="data"></div>
<span id="596"></span><div class="syns">सूत्रामन्-पुं</div>
<div class="data"><b>सूत्रामाऽपीन्द्रे</b></div>
<div class="data"></div>
<div class="data"><p>सुष्ठु सुतराम् वा त्रायते–पालयति सूत्रामा । "मन्" [उ.९११] इति</div>
<div class="data">मन् । शोभनम् त्राम–बलम् अस्य वा । बाहुलकात् दीर्घः । "इदु परमैश्वर्ये"</div>
<div class="data">इन्दति इन्द्रः । "भीवृधि" [उ.३८७] इति रः, तत्र स्वाराट्–निषड्वर-</div>
<div class="data">जित्व[^1]–पचत–जघ्नु–वल्मित–शैलारि–बलह–वार्वाहवाहा अपि ।</p></div>
<div class="data"></div>
<span id="626"></span><div class="syns">शतार-पुं,शतधार-पुं</div>
<div class="data"><b>शतारः शतधारोऽपि चाशनौ ॥ १३ ॥</b></div>
<div class="data"></div>
<div class="data"><p>शतम्–बहूनि अराणि–चक्राङ्गानि अस्य शतारः । शतम्–बह्व्यो धारा अस्य</div>
<div class="data">शतधारः । अश्नुते–व्याप्नोति–ज्वालाभिः रिपून् इति अशनिः–वज्रम् । पुंस्त्रीलिङ्गस्तत्र</div>
<div class="data">"सदिवृत्यमिधभ्यश्यटिकट्यवेरनिः" [उ.६८०] इति अनिः । दर्वरम्, बिलाहकः,</div>
<div class="data">जसुरिः, सृणीकः दन्त्यादिरयम्, सृणिः च दन्त्यादिरयम् ॥ १३ ॥</p></div>
<div class="data"></div>
<div class="data"><f id="1">जे. जित्वर ।</f></div>
<div class="data"></div>
<div class="data"></div>
<div class="data">;p{0011}</div>
<div class="data"></div>
<span id="629"></span><div class="syns">स्वर्गवैद्यौ-पुंद्वि</div>
<div class="data"><b>आश्विनेयौ स्वर्गवैद्यौ</b></div>
<div class="data"></div>
<div class="data"><p>अश्विन्या अपत्ये आश्विनेयौ । "शुभ्राऽऽदिभ्यः" [ ६।१।७३ ] इति अपत्येऽर्थे</div>
<div class="data">एयण् । स्वर्गस्य वैद्यौ स्वर्गवैद्यौ ।</p></div>
<div class="data"></div>
<span id="645"></span><div class="syns">हर्यक्ष-पुं</div>
<div class="data"><b>हर्यक्षोऽपि धनाधिपः ।</b></div>
<div class="data"></div>
<div class="data"><p>हरि–पिङ्गलम्–अक्षि अस्य हर्यक्षः । "सक्‌थ्यक्ष्णः स्वाङ्गे" [ ७।३।१२६ ] इति</div>
<div class="data">टः प्रत्ययः । पिङ्गलैकनेत्रत्वात् । धनस्याधिपः–स्वामी–धनाधिपः । स्वेश्वरः, बिलः,</div>
<div class="data">ऐलः, ईशवयस्यः, ईहावसुः च ।</p></div>
<div class="data"></div>
<span id="667"></span><div class="syns">अजगव-क्ली,अजगाव-क्ली,शङ्करधन्वन्-क्ली</div>
<div class="data"><b>अजगवमजगावमपि शङ्करधन्वनि ॥ १४ ॥</b></div>
<div class="data"></div>
<div class="data"><p>अजगवः–अस्थिविकारः स विद्यते अस्य अजगवम् । अभ्रादित्वात् अः ।</div>
<div class="data">अजः–अनुत्पन्नः शाश्वतो वा गौः–वृषभो यस्य सः अजगुः–ईश्वरः तस्य[^1] धनुः–</div>
<div class="data">आजगवम्, अजगवम् वा । "तस्येदम्' [ ६।३।१६० ] इति इदमर्थे अणि आगते</div>
<div class="data">तस्य च णित्त्वविकल्पात् णित्त्वपक्षे वृद्धौ आजगवम्, णित्त्वाभावपक्षे वृद्ध्ययभावात्</div>
<div class="data">अजगवम् इति रूपसिद्धिरिति <b>एके</b> । "पिनाकोऽजगवं धनुः" [ १।१।३७ ] इति <b>अमरः</b> ।</div>
<div class="data">अजकवम् अपि । अजगा ग्रहणस्थानम् अस्य अस्ति अजगावम् । "मण्यादिभ्यः"</div>
<div class="data">[ ७।२।४४ ] इति वः । यदाहुः <b>प्राच्याः</b>–"अजगावं धनुः प्रोक्तम्" इति । क्लीब-</div>
<div class="data">लिङ्गावेतौ । शङ्करस्य–महादेवस्य धन्व–चापम् शङ्करधन्व, तत्र ॥ १४ ॥</p></div>
<div class="data"></div>
<span id="679"></span><div class="syns">दाक्षायणी-स्त्री,ईश्वरी-स्त्री</div>
<div class="data"><b>गौर्यां दाक्षायणीश्वर्यौ</b></div>
<div class="data"></div>
<div class="data"><p>गौरवर्णत्वाद् गौरी–पार्वती तस्याम् । दक्षस्यापत्यम् दाक्षिः, तस्यापत्यं दा-</div>
<div class="data">क्षायणी । अनन्तरापत्येऽपि पौत्राद्युपचारात् "यञिञः" [ ६।१।५४ ] इति आयनण् ।</div>
<div class="data">"जातेरयान्त" [ २।४।५४ ] इति ङीः । अश्नुते ईश्वरी, "अश्नो[ते]रीच्चादेः</div>
<div class="data">[उ.४४२]" इति वरटि ङ्यां सिद्धम् । ईश्वरस्य भार्या वा । "धवाद् योगात्"</div>
<div class="data">[ २।४।५९ ] इति ङीः । सिंहवासा सौरिस्वसा च ।</p></div>
<div class="data"></div>
<span id="692"></span><div class="syns">नारायण-पुं,जलेशय-पुं</div>
<div class="data"><b>नारायणे जलेशयः ।</b></div>
<div class="data"></div>
<div class="data"><p>नरस्यापत्यं नारायणः । नडादित्वाद् आयनण् । यद् वा, नृणातेर्बाहुलकात्</div>
<div class="data">कर्मणि घञि, नाराः आपः ता अयनं यस्येति[^2] नारायणः । <b>यन्मनुः</b>––</div>
<div class="data">"आपो नारा इति प्रोक्ता, आपो वै नरसूनवः ।</div>
<div class="data">ता यदस्यायनं पूर्वं, तेन नारायणः स्मृतः ।" [मनुस्मृति अध्या. १ श्लो. १०]</div>
<div class="data">इति । नारम्–अम्मयम् नरसमूहो वा, अयनम् अस्येति वा, तत्र । जले शेते</div>
<div class="data">जलेशयः । "अः" [उ.२] इति अः । "शयवासिवासेष्वकालात्" [ ३।२।२५ ] इति</div>
<div class="data"></div>
<div class="data"><f id="1">जे. ज. तस्येदम् ।</f></div>
<div class="data"><f id="2">जे. अस्येति ।</f></div>
<div class="data"></div>
<div class="data"></div>
<div class="data">;p{0012}</div>
<div class="data"></div>
<div class="data">सप्तम्यलोपः । वारिक्षयः, वारीशशायी, श्रीशः, अहिवैरिवाहः, सुरारिहा नन्तोऽयम्[^1] ,</div>
<div class="data">सहोरः, आशिरः च मध्यतालव्योऽयम् ।</p></div>
<div class="data"></div>
<span id="722"></span><div class="syns">कौपोदकी-स्त्री</div>
<div class="data"><b>कौमोदकी कौपोदकी</b></div>
<div class="data"></div>
<div class="data"><p>कुमोदकस्य विष्णोरियं कौमोदकी । "तस्येदम्" [ ६।३।१६० ] इति अण् ।</div>
<div class="data">कूपोदके भवा कौपोदकी । "भवे" [ ६।३।१२३ ] इति अण् । <b>संहितासु मेण्ठादौ</b></div>
<div class="data">चायं पाठः–"कूपोदकाज्जाता" इति <b>आम्नायः</b> । उभयत्र "अणञेये०" [ २।४।२० ]</div>
<div class="data">इति ङीः । कृष्णगदानाम्नी ।</p></div>
<div class="data"></div>
<span id="732"></span><div class="syns">आ-स्त्री,ई-स्त्री</div>
<div class="data"><b>आ ई शब्दौ श्रियां मतौ ॥ १५ ॥</b></div>
<div class="data"></div>
<div class="data"><p>अटति अतति वा आ । "क्‌वचित्" [ ५।१।१७१ ] इति डः । अस्य विष्णो-</div>
<div class="data">र्भार्या ई । "धवाद् योगात्०" [ २।४।५९ ] इति ङीः । ईः इत्यपि । <b>यदाहुः</b>–</div>
<div class="data">"ई रमा मदिरा मोहे महानन्दे शिरोभ्रमे ।</div>
<div class="data">स्त्रीलिङ्गोऽयमुणाद्यन्तो नाऽतोस्माल्लोपनं सुपः ॥</div>
<div class="data">ईर्यौ योऽत्र जसा रूपं स्यादमा रूपमीम् शसीः ।" इति ।</div>
<div class="data">आ+ई, इत्यत्र "न सन्धिः" [ १।३।५२ ] इत्यनेन सन्ध्यकरणमदुष्टम् । श्रय-</div>
<div class="data">तीत्येवंशीला श्रीः । "दिद्युद्‌ददृ०" [ ५।२।८३ ] इत्यादिना क्‌विपि दीर्घो निपात्यते ।</div>
<div class="data">"इतोऽक्त्यर्थात्" [ २।४।३२ ] इति ङ्यां श्रियम् इत्यपि भवतीति <b>दुर्घटे रक्षितः</b> ।</div>
<div class="data">तस्यां श्रियाम्–लक्ष्म्याम् मतौ–सम्मतावित्यर्थः । एधनुः, आजिहीर्षणिः, यशः,</div>
<div class="data">वारीशसूः, वला, सरोरुहावासा, हरिशरीरेश्वरी च ॥ १५ ॥</p></div>
<div class="data"></div>
<span id="733"></span><div class="syns">कन्तु-पुं</div>
<div class="data"><b>कन्तुः कन्दर्पे</b></div>
<div class="data"></div>
<div class="data"><p>"कमूङ्‌ कान्तौ" । काम्यते कन्तुः । "कृसिकम्यमिगमितमि०" [उ.७७३]</div>
<div class="data">इति तुन् । कम् अव्ययम् कुत्सायाम् । कम्–कुत्सितो दर्प्पोऽस्य कन्दर्पस्तत्र</div>
<div class="data">श्रेयो, सुहृत्, वर्वरः, वासरः, मुहिरः, वन्द्रः, गदयित्नुः, भिदुः, हयिः, शादः,</div>
<div class="data">रमतिः, श्रीसूः, शम्बरारिः च ।</p></div>
<div class="data"></div>
<span id="744"></span><div class="syns">सिद्धार्थ-पुं</div>
<div class="data"><b>सिद्धार्थः सुगते परिकीर्त्तितः ।</b></div>
<div class="data"></div>
<div class="data"><p>सिद्धोऽर्थोऽस्येति सिद्धार्थः । "सर्वे गत्यर्था ज्ञानार्थाः" इति <b>वचनात्</b> । शोभ-</div>
<div class="data">नम् गतं–ज्ञानमस्य सुगतः–बुद्धस्तत्र । परिकीर्त्तितः–कथितः । मुनीन्द्रैकदेशे मुनिरपि,</div>
<div class="data">भीमवत् । "सन्ति पदेषु पदैकदेशाः" इति <b>वचनात्</b> ।</p></div>
<div class="data"></div>
<span id="789"></span><div class="syns">प्रज्ञप्ति-स्त्री</div>
<div class="data"><b>अङ्गे व्याख्याविवाहाभ्यां प्रज्ञप्तिरपि पञ्चमे ॥ १६ ॥</b></div>
<div class="data"></div>
<div class="data"><f id="1">जे. नान्तोऽयम् ।</f></div>
<div class="data"></div>
<div class="data"></div>
<div class="data">;p{0013}</div>
<div class="data"></div>
<div class="data"><p>पञ्चमे अङ्गे <b>भगवती</b>नाम्नि विविधा जीवाजीवादिप्रचुरतरपदार्थविषयाः, आ–</div>
<div class="data">अभिविधिना कथञ्चिन्निखिलज्ञेयव्याप्त्या मर्यादया वा परस्परासंकीर्णलक्षणाभिधानरूपया,</div>
<div class="data">ख्याः–ख्यानानि भगवतः <b>श्रीमहावीरस्य गौतमादि</b>विनेयान् प्रति प्रश्नितपदार्थप्रति-</div>
<div class="data">पादनानि व्याख्यास्ताः प्रज्ञाप्यन्ते–प्ररूप्यन्ते भगवता <b>सुधर्मस्वामिना जम्बूनामा</b>नमभि</div>
<div class="data">यस्यां सा व्याख्याप्रज्ञप्तिः । अथवा विविधतया विशेषेण वा आख्यायन्त इति व्या-</div>
<div class="data">ख्याः अभिलाप्यपदार्थवृत्तयस्ताः प्रज्ञाप्यन्ते यस्यां सा । अथवा व्याख्यानाम्–अर्थ-</div>
<div class="data">प्रतिपादनानाम् प्रकृष्टाः ज्ञप्तयः–ज्ञानानि यस्यां सा व्याख्याप्रज्ञप्तिः । विशिष्टाः</div>
<div class="data">वाहाः अर्थप्रवाहाः विवाहाः––सूत्रार्थविचारपद्धतयः इत्यर्थः–तेषां प्रज्ञप्तिः–प्रज्ञापनम्</div>
<div class="data">व्याख्यानं यस्यां सा विवाहप्रज्ञप्तिः ॥ १६ ॥</p></div>
<div class="data"></div>
<span id="787"></span><div class="syns">दृष्टिपात-पुं</div>
<div class="data"><b>दृष्टिपातो द्वादशाङ्गे</b></div>
<div class="data"><p>"पत्लृ पथे गतौ" । पतनम् पातः । घञन्तः । दृष्टीनाम्–दर्शनानाम् पातो</div>
<div class="data">यत्राऽसौ दृष्टिपातः, सर्वनयदृष्टय इह आख्याप्यन्त इत्यर्थः । तथा चाह––"दृष्टिवादेन</div>
<div class="data">दृष्टिपातेन वा सर्वभावप्ररूपणा आख्यायते" [ नन्दिसूत्र पृ० २३८ सू० ५७</div>
<div class="data">आगमो० ] इति । द्वादशानाम् संख्यापूरणं द्वादशम् । द्वादशम् च तदङ्गम् च</div>
<div class="data">द्वादशाङ्गम् दृष्टिवादस्तत्र ।</p></div>
<div class="data"></div>
<span id="804"></span><div class="syns">अवन्ध्य-क्ली</div>
<div class="data"><b>कल्याणेऽवन्ध्यमपि</b></div>
<div class="data"></div>
<div class="data"><p>कल्याणफलहेतुत्वात् कल्याणम् , तत्र कल्याणे–कल्याणनाम्नि एकादशे पूर्वे ।</div>
<div class="data">अवन्ध्यफलहेतुत्वात् अवन्ध्यम् । न वन्ध्यं अवन्ध्यम् सफलम्[^1] इति वा । तत्र हि[^2] सर्वे</div>
<div class="data">ज्ञानतपःसंयमयोगाः शुभफलेन सफला वर्ण्यन्ते । अप्रशस्ताश्च प्रमादादिकाः सर्वे</div>
<div class="data">अशुभफला वर्ण्यन्ते, अतोऽवन्ध्यमिति ।</p></div>
<div class="data"></div>
<span id="886"></span><div class="syns">गर्हा-स्त्री,जुगुप्सा-स्त्री</div>
<div class="data"><b>....अथ ।</div>
<div class="data">निन्दा गर्हा जुगुप्सा</b></div>
<div class="data"></div>
<div class="data"><p>"णिदु कुत्सायाम्" । निन्दनम् निन्दा । "गर्हि गल्हि कुत्सने" । गर्हणम् गर्हा ।</div>
<div class="data">उभयत्र स्त्रियाम् "क्तेटो गुरोर्व्यञ्जनात्" [ ५।३।१०६ ] इति अः प्रत्ययः । गर्ढि-</div>
<div class="data">गर्हावपि । "गुपि गोपनकुत्सनयोः" । जुगुप्सनम् जुगुप्सा । "शंसिप्रत्ययात्"</div>
<div class="data">[ ५।३।१०५ ] इति अः ।</p></div>
<div class="data"></div>
<span id="888"></span><div class="syns">आक्षारणा-स्त्री</div>
<div class="data"><b>अथाऽऽक्षारणा रतगालिषु ॥ १७ ॥</b></div>
<div class="data"></div>
<div class="data"><p>"क्षर सञ्चलने" णौ । आक्षारयति आक्षारणा । रते–मैथुनविषये गालयो</div>
<div class="data">रतगालयस्तासु , मैथुनमुद्दिश्य गालिषु इत्यर्थः । दूषणेऽपीति <b>एके</b> ।</div>
<div class="data"></div>
<div class="data"><f id="1">प्रा. प्रतौ 'सफलम्' नास्ति ।</f></div>
<div class="data"><f id="2">प्रा० प्रतौ 'तत्र हि' इत्यतः प्रारभ्य 'अतोऽवन्ध्यम्' इति पाठो नोपलभ्यते ।</f></div>
<div class="data"></div>
<div class="data"></div>
<div class="data">;p{0014}</div>
<div class="data"></div>
<div class="data">"तत्र त्वाक्षारणा यः स्यादाक्रोशो मैथुनं प्रति" [ १।६।१५ ] इति <b>अमरः</b> ॥ १७ ॥</p></div>
<div class="data"></div>
<span id="891"></span><div class="syns">समाख्या-स्त्री</div>
<div class="data"><b>समाख्यापि समाज्ञावत्</b></div>
<div class="data"></div>
<div class="data"><p>समाख्यानम् समाख्यायतेऽनयेति वा समाख्या इति <b>भागुरिः</b> । समाज्ञायते</div>
<div class="data">सम्यक् आ–समन्ताद् अवसीयतेऽनयाऽसाविति समाज्ञा, कीर्त्तिः । वदर्थः प्राग्वत्</div>
<div class="data">सम्भावनीयः । कीर्त्तिनाम्नी ।</p></div>
<div class="data"></div>
<span id="892"></span><div class="syns">रिशती-स्त्री</div>
<div class="data"><b>रुशतीवद् रिशत्यपि ।</b></div>
<div class="data"></div>
<div class="data"><p>"रुशं रिशंत् हिंसायाम्"[^1] । रुशति–हिनस्ति परं रुशती हिंस्रा । आश्रयलिङ्ग-</div>
<div class="data">श्वायम् , तेन रुशन्‌शब्दो रुशद्वच्च इत्यपि । रिशति–हन्ति परम् इति रिशती ।</div>
<div class="data">प्राग्वत् आश्रयलिङ्गः । तालव्यमध्यौ । इहापि वदर्थः प्राग्वद् भावनीयः । अशुभव-</div>
<div class="data">चननाम्नी ।</p></div>
<div class="data"></div>
<span id="893"></span><div class="syns">काल्या-स्त्री</div>
<div class="data"><b>काल्यापि कल्या</b></div>
<div class="data"></div>
<div class="data"><p>काले–कलासमूहे साधुः काल्या इति <b>कात्याद्याः</b> । कलासु साधुः कल्या ।</div>
<div class="data">उभयत्र "तत्र साधौ" [ ७।१।१५ ] इति यः । शुभवचननाम्नी ।</p></div>
<div class="data"></div>
<span id="908"></span><div class="syns">समाधि-पुं</div>
<div class="data"><b>सन्धायां समाधिरपि कथ्यते ॥ १८ ॥</b></div>
<div class="data"></div>
<div class="data"><p>सन्धानम् सन्धा । "उपसर्गादातः" [ ५।३।११० ] इति अङ् । समाधानं</div>
<div class="data">समाधीयते मनोऽस्मिन् वा समाधिः पुंसि । "व्याप्यादाधारे" [ ५।३।८८ ] इति किः ।</div>
<div class="data">कथ्यते–उच्यते विद्वद्भिरिति गम्यम् । अङ्‌गीकारनाम्नी ॥ १८ ॥</p></div>
<div class="data"></div>
<span id="1030"></span><div class="syns">व्रीड-पुं,शूका-स्त्री,मन्दाक्ष्य-क्ली</div>
<div class="data"><b>व्रीडः शूका मन्दाक्ष्यं च ह्रियाम्</b></div>
<div class="data"></div>
<div class="data"><p>"व्रीडच् लज्जायाम्" व्रीड्यते व्रीडनम् वा व्रीडः । घञ् प्रत्ययः । पुंलिङ्गः ।</div>
<div class="data">ऋफिडादित्वाद् लत्वे व्रीलोऽपि । "शुं गतौ" शवति शूका । "धुयुहिपितुशोर्दीर्घश्च"</div>
<div class="data">[उ.२४] इति कित् कः, ह्रस्वस्य दीर्घश्च । मन्दं च तद् अक्षि च मन्दाक्षम् तदेव</div>
<div class="data">मन्दाक्ष्यम् । भेषजादित्वाद् ट्‌यण् । "ह्रींक्‌ लज्जायाम्" ह्रीयते ह्रीः । स्त्रीलिङ्गः ।</div>
<div class="data">क्रुत्सम्पदादित्वात् क्विप्‌ । तत्र ह्रियाम् लज्जानाम्नि ।</p></div>
<div class="data"></div>
<span id="1061"></span><div class="syns">ऊहा-स्त्री</div>
<div class="data"><b>ऊहाऽपि चोहवत् ।</b></div>
<div class="data"></div>
<div class="data"><p>"ऊह वितर्के" ऊहनम् ऊहा । "क्तेटो गुरोर्व्यज्जनात्" [ ५।३।१०६ ]</div>
<div class="data">इति अः । ऊहनम् ऊहति वा ऊहः । घञ् अच् वा । युक्तिगम्यस्तर्कः । वदर्थः</div>
<div class="data">पूर्ववद् भावनीयः ।</p></div>
<div class="data"></div>
<span id="1063"></span><div class="syns">तन्द्रि-स्त्री,तन्द्री-स्त्री</div>
<div class="data"><b>तन्द्रिस्तन्द्री च निद्रायाम्</b></div>
<div class="data"></div>
<div class="data"><p>"द्रांक्‌ कुत्सितगतौ" कुत्सितगतिः पलायनम् स्वप्नश्च । इन्द्रियाणाम् तननम्</div>
<div class="data">द्राति अस्यां तन्द्रिः । "नाम्युपान्त्य०" [उ.६०९] इति कित् 'इ' प्रत्यये पृषोदरा-</div>
<div class="data"></div>
<div class="data"><f id="1">जे. सिंहायाम् ।</f></div>
<div class="data"></div>
<div class="data"></div>
<div class="data">;p{0015}</div>
<div class="data"></div>
<div class="data">दित्वात् साधुः । "तन्द्रिः सादनमोहनयोः" <b>सौत्रः</b> । तन्द्र्यते वा तन्द्रिः । पदि-</div>
<div class="data">पठिपचि०" [उ.६०७] इति आदिशब्दाद् इः । [ [^1]तन्द्रा आलस्ये आदन्तः । तन्द्राति</div>
<div class="data">अनया अस्यां वा । "नाम्युपान्त्य०" [उ.६०९] इति बहुवचनात् कित् इः ][^1] "तृस्तृ-</div>
<div class="data">तन्द्रितन्त्र्यविभ्य ईः "[उ.७११] इति 'ई' प्रत्यये तन्द्रीः ईकारान्तोऽयम् । तन्द्री-</div>
<div class="data">त्यपि । नियतम् द्रान्ति इन्द्रियाणि अस्यां निद्रा तस्याम् ।</p></div>
<div class="data"></div>
<span id="1047"></span><div class="syns">अहम्प्रथमिका-स्त्री</div>
<div class="data"><b>अहम्प्रथमिकाऽपि च ॥ १९ ॥</div>
<div class="data">अहम्पूर्विकायाम् ।</b></div>
<div class="data"></div>
<div class="data"><p>अहम् प्रथमम् अहंप्रथम इति । अहं प्रथमम् इत्यस्यां अहंप्रथमिका । अहम्</div>
<div class="data">पूर्वम् अहंपूर्व इति । अहम् पूर्व इति यस्यां सा अहंपूर्विका । मयूरव्यंसकादित्वात्</div>
<div class="data">तत्पुरुषसमासे निपात्यते । निपातनाद् अकञ्यपि वृद्ध्यभावः । अहमिति शब्दो</div>
<div class="data">विभक्त्यन्तप्रतिरूपको निपातः । एवं अहमग्रिका अपि । यदाह <b>गौडः</b>––</div>
<div class="data">अहं पूर्वः अहंपूर्व इत्यहंपूर्विका स्त्रियाम् ।</div>
<div class="data">आहोपुरुषिका दर्पाद्या स्यात् सम्भावनात्मनि ॥</div>
<div class="data">अहमहमिका तु स्यात् परस्परमहंकृतिः ।</div>
<div class="data">इति ।</p></div>
<div class="data"></div>
<span id="1077"></span><div class="syns">केलिकिल-पुं</div>
<div class="data"><b>केलिकिलोऽपि स्याद् विदूषके ।</b></div>
<div class="data"></div>
<div class="data"><p>केल्या–क्रीडया किलति केलीकिलः । "किलत् श्वैत्यक्रीडनयोः" सन्धिं</div>
<div class="data">विग्रहेण विग्रहम् च सन्धिना दूषयति विदूषकः–भाण्डः[^2], तत्र ।</p></div>
<div class="data"></div>
<span id="1084"></span><div class="syns">मारिष-पुं</div>
<div class="data"><b>मार्षवन्मारिषोऽपि ।</b></div>
<div class="data"></div>
<div class="data"><p>मर्षणात्–सहनात् मार्षः । मृणाति मारिषः । "अमिमृभ्यां णित्" [उ.-</div>
<div class="data">५४९] इति इषः । पर्षत्, परिषत् इत्यादिवद् वा । आर्यनाम्नी ।</p></div>
<div class="data"></div>
<div class="data"><b>इति शिलोञ्छो देवकाण्डगः ॥ २० ॥</b></div>
<div class="data"></div>
<div class="data"><p>इति अमुना प्रकारेण, यद् वा इतिशब्दः समाप्त्यर्थस्तेन देवकाण्डम् गच्छति</div>
<div class="data">देवकाण्डगः–देवकाण्डानुगतः शिलोञ्छः समाप्तः ॥ २० ॥</div>
<div class="data"></div>
<div class="data">इति श्रीमद्‌बृहत्खरतरगच्छीय[^3] श्रीजयसागरमहोपाध्यायसन्तानीय-</div>
<div class="data">वाचनाचार्यश्रीभानुमेरुगणिशिष्यमुख्यश्रीज्ञानविमलो-</div>
<div class="data">पाध्यायविनेयवाचनाचार्यश्रीवल्लभगणि-</div>
<div class="data">विरचितायां श्रीहैमनाममालाशिलोञ्छ-</div>
<div class="data">टीकायां द्वितीयदेवकाण्डस्य ।</div>
<div class="data">शिलोञ्छः समाप्तः ।</p></div>
<div class="data"></div>
<div class="data"><f id="1">प्रा० प्रतौ 'तन्द्रा आलस्ये' इत्यतः आरभ्य 'बहुवचनात् कित् इः' इतिपर्यन्तः पाठो नोपलभ्यते ।</f></div>
<div class="data"><f id="2">जे. ज. भण्डः ।</f></div>
<div class="data"><f id="3">जे. श्रीजयसागरोपाध्याय ।</f></div>
<div class="data"></div>
<div class="data"></div>
<div class="data">;p{0016}</div>
<div class="data"></div>
<div class="data">;c{<b>तृतीयो मर्त्यकाण्डः</b>}</div>
<div class="data"></div>
<span id="1104"></span><div class="syns">स्तनप-पुं,क्षीरप-पुं</div>
<div class="data"><i>अथ तृतीयमर्त्यकाण्डस्य शिलोञ्छो विव्रियते––</i></div>
<div class="data"></div>
<div class="data"><b>स्तनन्धये स्तनपश्च क्षीरपश्चाऽभिधीयते ।</b></div>
<div class="data"></div>
<div class="data"><p>"ट्‌धें पाने" स्तनौ धयति स्तनन्धयो बालस्तत्र ।</div>
<div class="data">"शुनीस्तनमुञ्जकूलाऽऽस्यपुष्पात् ट्धेः" [ ५।१।११९ ] इति खश् । स्तनौ</div>
<div class="data">पिबति स्तनपः । "स्थापास्नात्रः कः" [ ५।१।१४२ ] इति कः । क्षीरम्–दुग्धम्</div>
<div class="data">पिबति क्षीरपः । "स्थापा०" [ ५।१।१४२ ] इति कः । अभिधीयते–कथ्यते</div>
<div class="data">पण्डितैरिति गम्यम् ।</p></div>
<div class="data"></div>
<span id="1107"></span><div class="syns">यौवनिका-स्त्री</div>
<div class="data"><b>तारुण्यं स्याद् यौवनिका ।</b></div>
<div class="data"></div>
<div class="data"><p>तरुणस्य भावः कर्म वा तारुण्यम् । यूनो भावो यौवनिका । स्त्रीपुंसलिङ्‌गः ।</div>
<div class="data">"चौरादेः" [ ७।१।७३ ] इति अकञ् । "यूनोऽके" [ ७।४।५० ]</div>
<div class="data">इत्यनेन अके प्रत्यये परे सति युवन्‌शब्दस्य अन्त्यस्वरादेर्लुगभावः । युवत्वम् युवता च ।</p></div>
<div class="data"></div>
<span id="1108"></span><div class="syns">दशमीस्थ-पुं,जरत्तर-पुं</div>
<div class="data"><b>दशमीस्थो जरत्तरः ॥ २१ ॥</b></div>
<div class="data"></div>
<div class="data"><p>दशम्याम् अवस्थायां तिष्ठतीति दशमीस्थः । "स्थापास्नात्रः कः" [ ५।</div>
<div class="data">१।१४२ ] इति कः । यदाह <b>भागुरिः</b> ।</div>
<div class="data">इष्टो वयोदशोपेतः पञ्चमी सप्तमीति च ।</div>
<div class="data">प्रवया दशमीस्थः स्यात् । इति ।</div>
<div class="data">जरन्नेव जरत्तरः । "क्वचित् स्वार्थे" [ ७।३।७ ] इति तरप्‌ ॥ २१ ॥</p></div>
<div class="data"></div>
<span id="1112"></span><div class="syns">कवि-पुं</div>
<div class="data"><b>कविताऽपि कविः स्यात् ।</b></div>
<div class="data"></div>
<div class="data"><p>"कवृङ् वरणे" कवते कौति वा इत्येवंशीलः कविता । "तृन् शीलधर्मसाधुषु"</div>
<div class="data">[ ५।२।२७ ] इति तृन् । ‌कवते कौति वा कविः । "कुङ् शब्दे" "स्वरेभ्यः</div>
<div class="data">इः" [उ.६०६] इति इः । शुचिः, कृष्टिः, किकिः, पठिः, हुण्डिः, रपठो, मन्ता</div>
<div class="data">धीवा, बुधानः च ।</p></div>
<div class="data"></div>
<span id="1113"></span><div class="syns">कृतकृत्य-पुं,कृतिन्-पुं,कृतार्थ-पुं</div>
<div class="data"><b>कृतकर्मणि कृतकृत्यकृतिकृतार्थाश्च ।</b></div>
<div class="data"></div>
<div class="data"><p>कृतं कर्माऽनेन कृतकर्मा–प्रवीणस्तत्र । कृतम् कृत्यम्–कार्यम्–अनेन कृतकृत्यः ।</div>
<div class="data">प्रशस्तं कृतम्–कर्म–अस्य कृती । कृतोऽर्थोऽनेन कृतार्थः । सूक्ष्मः, दभ्रः दक्षार्यः</div>
<div class="data">निचाकुः च ।</p></div>
<div class="data"></div>
<span id="1127"></span><div class="syns">कुटिलाशय-पुं,कुचर-पुं</div>
<div class="data"><b>कुटिलाशयोऽपि कुचरः ।</b></div>
<div class="data"></div>
<div class="data"><p>कुटिल आशयोऽभिप्रायोऽस्य कुटिलाशयः । कुत्सितम्‌ चरति कुचरः । कद्वदनाम्नी ।</p></div>
<div class="data"></div>
<div class="data"></div>
<div class="data">;p{0017}</div>
<div class="data"></div>
<span id="6002"></span><div class="syns">अनेडमूक-पुं,अन्ध-पुं</div>
<span id="6003"></span><div class="syns">अनेडमूक-पुं,जड-पुं</div>
<span id="6004"></span><div class="syns">अनेडमूक-पुं,शठ-पुं</div>
<div class="data"><b>अन्धजडशठेऽनेडमूकः स्यात् ॥ २२ ॥</b></div>
<div class="data"></div>
<div class="data"><p>अमति–गच्छति अनेनेति अन्धः । "स्कन्द्यमिभ्यां धः" [उ.२५१] इति धः ।</div>
<div class="data">जलति न तीक्ष्णो भवति, डलयोरैक्ये जडः । "शमूच् उपशमे" शाम्यति शठः ।</div>
<div class="data">"शमेर्लुक् च वा" [उ.१६५] इति ठः, लुक् चान्तस्य । शठ कैतवे च शठति वा शठो</div>
<div class="data">धूर्तः । अन्धश्च जडश्च शठश्च अन्धजडशठं तस्मिन् अन्धजडशठे । समाहारद्वन्द्वत्वाद्</div>
<div class="data">एकवद्भावः । अनेडोऽपि अबर्करोऽपि मूकोऽनेडमूकः । "अन्धो ह्यनेडमूकः स्यात्"</div>
<div class="data">[का.२ । प. ४५३. ६०९] इति <b>हलायुधः</b> । "अनेडमूकस्तु जडः" [ ] इति</div>
<div class="data"><b>वैजयन्ती</b> । "शठो ह्यनेडमूकः स्यात्" [ ]इति <b>भागुरिः</b> । जडे मुदेर–बठर–</div>
<div class="data">गृहोल–हुड–होडा अपि । शठे कुटेरः[^1], जहकः, मङ्क्रिश्च ॥ २२ ॥</p></div>
<div class="data"></div>
<span id="6005"></span><div class="syns">वदान्य-पुं,प्रियंवद-पुं</div>
<div class="data"><b>वदान्यौ पृथगित्यन्ये दानशीलप्रियंवदौ ।</b></div>
<div class="data"></div>
<div class="data"><p>वदतः प्रियं ददानौ वदान्यौ "वदिसहिभ्यामान्यः" [उ.३८१] इति आन्यः ।</div>
<div class="data">पृथग् इति भिन्नार्थौ । दाने शीलम्–स्वभावोऽस्य दानशीलः । प्रियं वदति प्रियंवदः ।</div>
<div class="data">द्वन्द्वसमासे दानशीलप्रियम्वदौ । यदाह <b>भागुरिः</b>–</div>
<div class="data">"शक्लो वदान्यः प्रियवाक् वदान्यो दानशीलकः" । [ ]इति ।</div>
<div class="data">प्रियंवदे लोकयुः, हर्षयित्नुः, शफः मन्द्रः, मन्तुः च ।</p></div>
<div class="data"></div>
<span id="1144"></span><div class="syns">यथोद्गत-पुं</div>
<div class="data"><b>मूर्खो यथोद्‌गतोऽपि</b></div>
<div class="data"></div>
<div class="data"><p>मुह्यति कार्ये मूर्खः, "पूमुहोः पुन्‌मूरौ च" [उ.८६] इति खः । मुहो 'मूः'</div>
<div class="data">इत्यादेशश्च । यथैव उद्‌गतो जातस्तथैव स्थितः असंस्कृतत्वादिति यथोद्‌गतः ।</p></div>
<div class="data"></div>
<span id="1157"></span><div class="syns">श्रीमत्-पुं</div>
<div class="data"><b>इभ्यः श्रीमानपि बुधैः स्मृतः ॥ २३ ॥</b></div>
<div class="data"></div>
<div class="data"><p>इभम् हस्तिनम् अर्हति इभ्यः । "दण्डादेर्यः" [ ६।४।१७८ ] इति यः । श्रीः–</div>
<div class="data">लक्ष्मीर्विद्यतेऽस्य श्रीमान् । "तदस्यास्त्यस्मिन्निति मतुः ।" [ ७।२।१ ] इति मतुः ।</div>
<div class="data">बुधैः–पण्डितैः स्मृतः–कथितः । दधाति श्रियम् इति "स्फुलिकलिपल्याद्‌भ्य इङ्‌गक्‌"</div>
<div class="data">[उ.१०२] इति इङ्गकि प्रत्यये धिङ्गोऽपि ॥ २३ ॥</p></div>
<div class="data"></div>
<span id="1168"></span><div class="syns">विवधिक-पुं,वीवधिक-पुं</div>
<div class="data"><b>विवधिक–वीवधिकावपि वैवधिके</b></div>
<div class="data"></div>
<div class="data"><p>विवधेन वीवधेन च भारेण पर्याहारेण वा हरति विवधिकः, वीवधिकः । पक्षे वैव-</div>
<div class="data">धिकः । "विवधवीवधाद्वा" [ ६।४।२५ ] इति इकट्‌–इकणौ प्रत्ययौ । अन्नाद्यर्थं यो भारं</div>
<div class="data">वहति तन्नामानि । लोके यस्य <b>"अधोवाहिक"</b> इति प्रसिद्धिः । स्त्रियाम् तु विवधिकी,</div>
<div class="data">वीवधिकी, वैवधिकी इति ।</p></div>
<div class="data"></div>
<div class="data"><f id="1">जे. कुठेरः ।</f></div>
<div class="data"></div>
<div class="data"></div>
<div class="data">;p{0018}</div>
<div class="data"></div>
<span id="1161"></span><div class="syns">प्रतिचर-पुं</div>
<div class="data"><b>प्रतिचरोऽपि भृत्ये स्यात्</b></div>
<div class="data"></div>
<div class="data"><p>प्रतिचरति प्रतिचरः । 'प्रति' इति आभिमुख्ये । भरणीयो भृत्यः । "भृगोऽसंज्ञा-</div>
<div class="data">याम्" [ ५।१।४५ ] इति क्यप्‌ । तत्र भृत्ये–किङ्करे ।</p></div>
<div class="data"></div>
<span id="1166"></span><div class="syns">सम्मार्जक-पुं,बहुधान्यार्जक-पुं</div>
<div class="data"><b>सम्मार्जको बहुकरे बहुधान्यार्जक इति प्राहुः ॥ २४ ॥</b></div>
<div class="data"></div>
<div class="data"><p>"मृजौक्‌ शुद्धौ" समन्तात् सम्यक्‌प्रकारेण वा मार्ष्टि सम्मार्जकः । "नाम्नि</div>
<div class="data">पुंसि च" [ ५।३।१२१ ] इति णकः । बहुधान्यम् अर्जयति–संस्करोति बहुधान्या-</div>
<div class="data">र्जकः । "नाम्नि पुंसि च" [ ५।३।१२१ ] इति णकः । बहु करोति बहुकरस्तत्र । इति</div>
<div class="data">प्राहुः–कथयन्ति पण्डिता इति गम्यम् ॥ २४ ॥</p></div>
<div class="data"></div>
<span id="1171"></span><div class="syns">विहङ्गमा-स्त्री</div>
<div class="data"><b>विहङ्गिकायां च विहङ्गमाऽपि,</b></div>
<div class="data"></div>
<div class="data"><p>विहङ्गप्रतिकृतिश्चर्मादिमयी विहङ्गिका । "तस्य तुल्ये कः" [ ७।१।१०८ ]</div>
<div class="data">इति कः । या भित्त्यादौ लम्बमाना स्थाप्यते, प्रयाणके च संधार्यते भारोद्वहनाय</div>
<div class="data">यष्टिः, चतुर्दण्डिका इति सभ्याः ।</div>
<div class="data">"शिक्याधारः स्कन्धग्राह्यो लगुडः" [ ] इति <b>द्रमिलाः</b> ।</div>
<div class="data">विहायसा गच्छति विहङ्गमा । "नाम्नो गमः खड्डौ च विहायसस्तु विहः"</div>
<div class="data">[ ५।१।१३१ ] इति खः । विहङ्गमप्रतिकृतित्वाद् वा विहङ्गमा ।</p></div>
<div class="data"></div>
<span id="1187"></span><div class="syns">और्ध्वदैहिक-पुं</div>
<div class="data"><b>अथौर्ध्वदेहिके ।</div>
<div class="data">और्ध्वदैहिकमप्याहुः</b></div>
<div class="data"></div>
<div class="data"><p>ऊर्ध्वं देहाद् भवं और्ध्वदेहिकं । मृतस्य दिवसे तमुद्दिश्य दानम्–पिण्डोद-</div>
<div class="data">कादि । अध्यात्मादित्वाद् इकण्‌ । तस्मिन् और्ध्वदेहिके अनुशतिकादिपाठमताश्रय-</div>
<div class="data">णाद् उभयपदवृद्धौ और्ध्वदैहिकम् ।</p></div>
<div class="data"></div>
<span id="1193"></span><div class="syns">शण्ठ-पुं</div>
<div class="data"><b>अनृजुः शण्ठ इत्यपि ॥ २५ ॥</b></div>
<div class="data"></div>
<div class="data"><p>न ऋजुः अनृजुः । "शमूच् उपशमे" शाम्यति शण्ठः । "शमेर्लुक् च वा"</div>
<div class="data">[उ.१६५] इति ठः । विकल्पेन मकारलोपपक्षे शठोऽपि ॥ २५ ॥</p></div>
<div class="data"></div>
<span id="1195"></span><div class="syns">मायाविन्-पुं,मायिक-पुं</div>
<div class="data"><b>मायावि–मायिकौ धूर्ते</b></div>
<div class="data"></div>
<div class="data"><p>माया विद्यतेऽस्य मायावी । "अस्‌तपोमायामेधास्रजो विन्" [ ७।२।४७ ] इति</div>
<div class="data">विन् । मायाऽस्यास्तीति मायिकः । "व्रीह्यादिभ्यस्तौ" [ ७।२।५ ] इति 'इक' प्रत्ययः ।</div>
<div class="data">मायावान् अपि । धूर्वति–हिनस्ति धूर्तः वञ्चकस्तत्र । "शीरी०" [उ.२०१] इति</div>
<div class="data">कित् तः ।</p></div>
<div class="data"></div>
<span id="1197"></span><div class="syns">उपधा-स्त्री</div>
<div class="data"><b>कपटे तूपधा मता ।</b></div>
<div class="data"></div>
<div class="data"></div>
<div class="data">;p{0019}</div>
<div class="data"></div>
<div class="data"><p>कम्पयति अनेन कपटम् , पुंक्लीबलिङ्गस्तत्र । "कपटकीकटादयः" [उ.१४४]</div>
<div class="data">इति अटे निपात्यते । उपधीयते स्फटिकस्य इव सिन्दूरम् इति उपधा । "उपस-</div>
<div class="data">र्गादातः" [ ५।३।११० ] इति अङ् ।</p></div>
<div class="data"></div>
<span id="1204"></span><div class="syns">चौर-पुं</div>
<div class="data"><b>चोरश्चौरोऽपि विज्ञेयः</b></div>
<div class="data"></div>
<div class="data"><p>"चुरण्‌ स्तेये" चोरयति चोरः । अच् । चुराशीलो वा । छत्रादित्वाद् अङ् ।</div>
<div class="data">"चर भक्षणे च, चकाराद् गतौ" चरति वा चोरः । "कोरचोरमोर०" [उ.४३४]</div>
<div class="data">इति ओरे निपात्यते । प्रज्ञाद्यणि, चौरः । विज्ञेयः–ज्ञातव्यः ।</p></div>
<div class="data"></div>
<span id="1206"></span><div class="syns">स्तैन्य-क्ली</div>
<div class="data"><b>स्तेयं स्तैन्यमपीष्यते ॥ २६ ॥</b></div>
<div class="data"></div>
<div class="data"><p>स्तेनस्य–चोरस्य भावः स्तेयम् । "स्तेनान्नलुक् च" [ ७।१।६४ ] इति यः ।</div>
<div class="data">राजादित्वाद् ट्यणि स्तैन्यम् । स्तेनत्वम् स्तेनता च इष्यते–वाञ्छ्यते ॥ २६ ॥</p></div>
<div class="data"></div>
<span id="1214"></span><div class="syns">प्रादेशन-क्ली</div>
<div class="data"><b>दाने प्रादेशनमपि</b></div>
<div class="data"></div>
<div class="data"><p>"दिशींत् अतिसर्जने" प्रादिश्यते प्रादेशनम् । "अनट्" [ ५।३।१२४ ] इत्य-</div>
<div class="data">नट् । दीयते दानं त्यागस्तत्र । "अनट्" [ ५।३।१२४ ] इति अनट् ।</p></div>
<div class="data"></div>
<span id="1225"></span><div class="syns">क्षान्ति-स्त्री</div>
<div class="data"><b>क्षमा स्यात् क्षान्तिरित्यपि ।</b></div>
<div class="data"></div>
<div class="data"><p>"क्षमौषि सहने" क्षमणम् क्षमा, क्षम्यते वा । "षितोऽङ्‌" [ ५।३।१०७ ]</div>
<div class="data">इति अङ् । "क्षमौच्‌ सहने" इत्यस्य "स्त्रियां क्तिः" [ ५।३।९१ ] इति क्तौ</div>
<div class="data">क्षान्तिः ।</p></div>
<div class="data"></div>
<span id="1228"></span><div class="syns">कोपन-पुं</div>
<div class="data"><b>क्रोधनः कोपनः</b></div>
<div class="data"></div>
<div class="data"><p>"क्रुधंच्‌ कोपे" क्रुध्यति क्रोधनः । "भूषाक्रोधार्थ०" [ ५।२।४२ ] इति अनः ।</div>
<div class="data">"कुपच् क्रोधे" कोपशीलः कोपनः, कुप्यति वा । "भूषाक्रोधार्थ०" [ ५।२।४२ ]</div>
<div class="data">इति अनः ।</p></div>
<div class="data"></div>
<span id="1232"></span><div class="syns">पिपासित-पुं</div>
<div class="data"><b>तृष्णक्‌ पिपासितोऽपि कथ्यते ॥ २७ ॥</b></div>
<div class="data"></div>
<div class="data"><p>"तृषंच् पिपासायाम्" तृष्यति इत्येवंशीलः तृष्णक् । "तृषिधृषिस्वपो नजिङ्"</div>
<div class="data">[ ५।२।८० ] इति नजिङ् । पिपासा जाता अस्य पिपासितः । तर्षः सञ्जातोऽस्येति</div>
<div class="data">तर्षितोऽपि । तारकादित्वाद् इतः । कथ्यते उच्यते ॥ २७ ॥</p></div>
<div class="data"></div>
<span id="1235"></span><div class="syns">आशिर-पुं</div>
<div class="data"><b>भक्षकः स्यादाशिरोऽपि</b></div>
<div class="data"><p>"भक्षण्‌ अदने" भक्षयति भक्षकः । अश्नाति अत्ति आशिरः । "अशेर्णित्"</div>
<div class="data">[उ.४१५] इति इरः ।</p></div>
<div class="data"></div>
<span id="1263"></span><div class="syns">मर्जिता-स्त्री</div>
<div class="data"><b>मार्जिता चापि मर्जिता ।</b></div>
<div class="data"></div>
<div class="data"></div>
<div class="data">;p{0020}</div>
<div class="data"></div>
<div class="data"><p>"मृजौण्‌ शौचालङ्कारयोः" मार्ज्यते मार्जिता । दधिसितामरिचादिकृतं</div>
<div class="data">रसालाख्यम् लेह्यम् । <b>यत् सूदशास्त्रम्</b>––</div>
<div class="data">"अर्द्धाढकं सुचिरपर्युषितस्य दध्नः खण्डस्य षोडशपलानि शशिप्रभस्य ।</div>
<div class="data">सर्पिःपलं मधुपलं मरिचार्द्धकर्षं, शुण्ठ्याः पलार्द्धमथवार्द्धपलं चतुर्णाम् ॥ १ ॥</div>
<div class="data">श्लक्ष्णे पटे ललनया मृदुपाणि घृष्टा, कर्पूरधूलिसुरभीकृतभाण्डसंस्था ।</div>
<div class="data">एषा वृकोदरकृता सरसा रसाला, या स्वादिता भगवता मधुसूदनेन" ॥ २ ॥</div>
<div class="data">"सेट्क्तयोः" [ ४।३।८४ ] इति णेर्लुक् । "मृजौक् शुद्धौ" इत्यस्य तु औदि-</div>
<div class="data">त्त्वाद् वेट् । मार्जिता । "मर्च मर्जण् शब्दे" मर्ज्यते मर्जिता । "मृजौण्‌</div>
<div class="data">शौचालङ्कारयोः" इत्यस्य तु रूढेः । शिखरिणीनाम्नी ।</p></div>
<div class="data"></div>
<span id="1267"></span><div class="syns">पीयूष-क्ली</div>
<div class="data"><b>पेयूषमपि पीयूषम्</b></div>
<div class="data"></div>
<div class="data"><p>"पां पाने" पीयते पेयूषम् । "कोरदूषाटरूष०" [उ.५६१] इति ऊषे निपा-</div>
<div class="data">त्यते । "पीयि प्रीणने" सौत्रः । पीयते पीयूषम् । खलिफलिवृपृकॄजलम्बि-</div>
<div class="data">मञ्जिपीयि०" [उ.५६०] इति ऊषः । नवीनदुग्धनाम्नी ।</p></div>
<div class="data"></div>
<span id="1268"></span><div class="syns">कूचिका-स्त्री</div>
<div class="data"><b>कूचिकाऽपि च कूर्चिका ॥ २८ ॥</b></div>
<div class="data"></div>
<div class="data"><p>"कुङ् शब्दे" कूयते कूची । "कुपूसमिण्‌भ्यश्चट् दीर्घश्च" [उ.११२] इति</div>
<div class="data">'चट्‌' प्रत्ययो दीर्घश्च । स्वार्थिके के कूचिका । यद् वा "कूच्‌ उद्‌भेदने" कूचति</div>
<div class="data">कूचिका । "नाम्नि पुंसि च" [ ५।३।१२१ ] इति णकः । कुञ्चिका इत्यपि ।</div>
<div class="data">"कूची" इति एके पेठुः । कूर्चः[^1] क्षीरमस्तु स विद्यते अस्याः कूर्चिका–विनष्टदुग्धं</div>
<div class="data">"फेदरी" इति हि प्रसिद्धिः–"अतोऽनेकस्वरात्" [ ७।२।६ ] इति इकः ॥ २८ ॥</p></div>
<div class="data"></div>
<span id="1271"></span><div class="syns">द्रप्स्य-क्ली</div>
<div class="data"><b>द्रप्से द्रप्स्यमपि प्रोक्तम्</b></div>
<div class="data"></div>
<div class="data"><p>"दृपौच्‌ हर्षमोहनयोः" दृप्यतेऽनेन द्रप्सम् , दध्यग्रम् ।</p></div>
<div class="data"></div>
<div class="data"><b>यन्माला</b>––</div>
<div class="data"></div>
<div class="data"><p>"द्रप्सं दध्यघनं तथा" । [ ]</div>
<div class="data">"मावावद्यमिकमि०" [उ.५६४] इति बहुवचनात् सः । तत्र दृप्यते द्रप्स्यम् ।</div>
<div class="data">"शिक्यास्याढ्यमध्यविन्ध्यधिष्ण्य०" [उ.३६४] इति ये प्रत्यये निपात्यते ।</div>
<div class="data">तत उभयत्र "स्पृशादिसृपो वा" [ ४।४।११२ ] इत्यनेनाऽकारागमः ।</div>
<div class="data">द्रप्समेव वा द्रप्स्यम् । भेषजादित्वात् ट्यण् । प्रोक्तम्–कथितम् विद्वद्भिरिति</div>
<div class="data">गम्यम् । एतच्च–</div>
<div class="data"></div>
<div class="data"><f id="1">प्रा. र्चः किलाटीमस्तु ।</f></div>
<div class="data"></div>
<div class="data"></div>
<div class="data">;p{0021}</div>
<div class="data"></div>
<div class="data">"द्रप्सं सरम्" इति आदिदन्त्यं <b>मालाकारः</b> प्राह ।</div>
<div class="data">"सरो दध्यग्रबाणयोः" [ ] इति च <b>विश्वः</b> ।</div>
<div class="data"><b>भागुरिस्तु</b>–तालव्यादिं शरं प्राह ।</div>
<div class="data">यदाह <b>दुर्गः</b>–"बाणद्रप्सौ शरौ" इति ।</p></div>
<div class="data"></div>
<span id="1293"></span><div class="syns">विजिपिल-क्ली</div>
<div class="data"><b>विजिपिलं च पिच्छिले ।</b></div>
<div class="data"></div>
<div class="data"><p>विजति चलति विजिपिलम् । "स्थण्डिलकपिल०" [उ.४८४] इति इलान्तो</div>
<div class="data">निपात्यते । पिच्छा आचामोऽस्याऽस्ति पिच्छिलम् । "लोमपिच्छादेः शेलम्"</div>
<div class="data">[ ७।२।२८ ] इति इलः । तत्र ।</p></div>
<div class="data"></div>
<span id="1307"></span><div class="syns">त्रिकटुक-क्ली</div>
<div class="data"><b>व्योषे त्रिकटुकम्</b></div>
<div class="data"></div>
<div class="data"><p>विशेषेण ओषति दहति व्योषम् , तत्र । त्रीणि कटूनि शुण्ठीमरिचपिप्पल्या-</div>
<div class="data">ख्यानि समाहृतानि त्रिकटु । स्वार्थिके के प्रत्यये त्रिकटुकम् । <b>यदाह</b>––</div>
<div class="data">"महौषधं च मरिचं कणावैकीकृतं किल ।</div>
<div class="data">व्यूषणं कथ्यते तज्ज्ञैस्त्रिकटु व्योषकं तथा" ॥ [ ]</p></div>
<div class="data"></div>
<span id="1310"></span><div class="syns">जमन-क्ली,जवन-क्ली</div>
<div class="data"><b>जग्धौ जमनं जवनं तथा ॥ २९ ॥</b></div>
<div class="data"></div>
<div class="data"><p>अदनम् जग्धिः । "स्त्रियां क्तिः" [ ५।३।९१ ] इति क्तिः "यपि चाऽदो</div>
<div class="data">जग्ध्" [ ४।४।१६ ] इति 'जग्ध्' आदेशः । तत्र । "चमू छमू जमू झमू जिमू अदने"</div>
<div class="data">"जम्यते जमनम्" । "अनट्‌" [ ५।३।१२४ ] इति अनट् । "जु गतौ" सौत्रो धातुः ।</div>
<div class="data">जूयते क्षुधया जवनम् । यद् <b>दुर्गः</b>–</div>
<div class="data">"जवनं भोजनं क्वचित्" । [ ]</div>
<div class="data">चमनम् अपि ॥ २९ ॥</p></div>
<div class="data"></div>
<span id="1316"></span><div class="syns">आघ्राण-पुं</div>
<div class="data"><b>आध्राणोऽपि भवेत् तृप्तः,</b></div>
<div class="data"></div>
<div class="data"><p>"ध्रैं तृप्तौ" आध्रायति स्म आध्राणः । "ऋह्रीघ्राध्रा०" [ ४।२।७६ ] इति</div>
<div class="data">क्तयोः तस्य वा नत्वम् । तृप्यति तृप्तः । "तृपौच् प्रीतौ" वेट्त्वात् क्तयोर्नेट् ।</p></div>
<div class="data"></div>
<span id="1322"></span><div class="syns">पिशिताशिन्-पुं</div>
<div class="data"><b>शौष्कलः पिशिताशिनि ।</b></div>
<div class="data"></div>
<div class="data"><p>शुष्कम् मांसम् लाति शुष्कलः, स एव शौष्कलः । प्रज्ञादित्वाद् अण् । पिशि-</div>
<div class="data">तम् मांसम् अश्नातीत्येवंशीलः पिशिताशी तस्मिन् पिशिताशिनि मांसभक्षके ।</p></div>
<div class="data"></div>
<span id="1325"></span><div class="syns">मनोराज्य-क्ली,मनोगवी-स्त्री</div>
<div class="data"><b>मनोराज्यमनोगव्यावपि स्यातां मनोरथे ॥ ३० ॥</b></div>
<div class="data"></div>
<div class="data"><p>मनसो राज्यं यत्र मनोराज्यम् । मनश्च तद् गौश्च मनोगवी । "विशेषणं</div>
<div class="data">विशेष्येणैकार्थं कर्मधारयश्च" [ ३।१।९६ ] इति कर्मधारयः, ततो "गोस्तत्पुरुषात्"</div>
<div class="data"></div>
<div class="data"></div>
<div class="data">;p{0022}</div>
<div class="data"></div>
<div class="data">[ ७।३।१०५ ] इति 'अट्'समासान्तः । मनसो गौरिति वा, दूरगामित्वात् ।</div>
<div class="data">उभावपि स्याताम्–भवेताम् । मन एव रथो दूरगामित्वात् यत्र स मनोरथः, तत्र ॥ ३० ॥</p></div>
<div class="data"></div>
<span id="1337"></span><div class="syns">कमन-पुं</div>
<div class="data"><b>कामुके कमनोऽपि स्यात्</b></div>
<div class="data"></div>
<div class="data"><p>कमनशीलः कामुकः । "शृकमगमहनवृषभूस्थ उकण्" [ ५।२।४० ] इति</div>
<div class="data">उकण् । तत्र । कामयते कमनः । "कमूङ् कान्तौ" "रम्यादिभ्यः कर्तरि" [ ५।३।१२६ ]</div>
<div class="data">इति अनट् । स्यात्–भवेत् ।</p></div>
<div class="data"></div>
<span id="1342"></span><div class="syns">आक्षारित-पुं</div>
<div class="data"><b>आक्षारितोऽपि दूषिते ।</b></div>
<div class="data"></div>
<div class="data"><p>आ–समन्तात् क्षार्यते स्वरूपात् चाल्यते स्म इति आक्षारितः । अलीकोत्पन्न-</div>
<div class="data">पातकस्य व्यपदेशः । दूष्यते स्म दूषितः । "मैथुनम् प्रति" इति <b>एके</b> । तत्र ।</p></div>
<div class="data"></div>
<span id="1368"></span><div class="syns">सांशयिक-पुं</div>
<div class="data"><b>संशयालुः सांशयिके</b></div>
<div class="data"></div>
<div class="data"><p>संशयनशीलः संशयालुः । "शीङ्‌श्रद्धानिद्रातन्द्रादयि०" [ ५।२।३७ ] इति</div>
<div class="data">आलुः । संशयं प्राप्तः सांशयिकः । "संशयं प्राप्ते ज्ञेये" [ ६।४।९३ ] इति इकण् ।</div>
<div class="data">तत्र ।</p></div>
<div class="data"></div>
<span id="1362"></span><div class="syns">जागरितृ-पुं</div>
<div class="data"><b>जागरिताऽपि जागरी ॥ ३१ ॥</b></div>
<div class="data"></div>
<div class="data"><p>जागर्तीत्येवंशीलो जागरिता । "तृन् शीलधर्मसाधुषु" [ ५।२।२७ ] इति</div>
<div class="data">तृन् । जागरो जागरणम् अस्त्यस्य जागरी–जागरूकः ॥ ३१ ॥</p></div>
<div class="data"></div>
<span id="1375"></span><div class="syns">अपचायित-पुं</div>
<div class="data"><b>पूजितोऽपचायितोऽपि</b></div>
<div class="data"></div>
<div class="data"><p>पूज्यते पूजितः । अपचाय्यते अपचायितः । "अपचितः" [ ४।४।७७ ]</div>
<div class="data">इति क्ते निपात्यते । चिनोतेर्हि पूजार्थो नास्तीतीदं निपातनात् । अर्कितोऽपि ।</p></div>
<div class="data"></div>
<span id="1384"></span><div class="syns">तुन्दिभ-पुं,उदरिक-पुं</div>
<div class="data"><b>तुन्दिभोदरिकावपि ।</div>
<div class="data">तुन्दिलः</b></div>
<div class="data"></div>
<div class="data"><p>तुन्दिः उदरम् अस्यास्ति तुन्दिभः । इति <b>अमरः</b> । "तुन्दिवलिवटेर्भः" [ पा.</div>
<div class="data">४।२।१३९ ] इति <b>पाणिनीयसूत्रेण</b> भः प्रत्ययः । तुन्दवान् अपि । उदरम् अस्यास्ति</div>
<div class="data">उदरिकः । "व्रीह्यर्थतुन्दादेरिलश्च" [ ७।२।९ ] इति इकः । उदरवान् अपि ।</div>
<div class="data">तुन्दम् अस्यास्ति तुन्दिलः । "व्रीह्यर्थतुन्दादेरिलश्च" [ ७।२।९ ] इति इलः । बृहत्कुक्षि-</div>
<div class="data">नामानि ।</p></div>
<div class="data"></div>
<span id="1395"></span><div class="syns">न्युब्ज-पुं</div>
<div class="data"><b>न्युब्जोऽपि कुब्जे</b></div>
<div class="data"></div>
<div class="data"><p>"उब्जत् आर्जवे नीतिक्षेपार्थे" न्युब्जति न्युब्जः । "अच्" [ ५।१।४९ ] इति</div>
<div class="data">अच् । न्युब्जनम् न्युब्जः । घञ् । न्युब्जेन पाणिगतेन भुग्नत्वेन योगाद् वा न्युब्जः</div>
<div class="data">पुमान् । <b>यत् शाश्वतः</b>––</div>
<div class="data"></div>
<div class="data"></div>
<div class="data">;p{0023}</div>
<div class="data"></div>
<div class="data">"विद्यादधोगतं न्युब्जं न्युब्जकुब्ज उदाहृतः" । [ ]</div>
<div class="data">कूयते कुब्जः वक्रानताङ्गः । "कुवः कुब्‌कुनौ च" [उ.१२९] इति 'जक्'</div>
<div class="data">प्रत्ययः । कुत्सित उब्ज इति वा । पृषोदरादित्वात् साधुः । तत्र ।</p></div>
<div class="data"></div>
<span id="1392"></span><div class="syns">खलत-पुं</div>
<div class="data"><b>खलतोऽप्यैन्द्रलुप्तिके ॥ ३२ ॥</b></div>
<div class="data"></div>
<div class="data"><p>"खल सञ्चये च, चकाराच्चलने" खलन्ति केशाः अस्मादिति खलतः । भीमा-</div>
<div class="data">दित्वाद् अपादाने "दृपृभृमृशीयजिखलिवलि०" [उ.२०७] इति 'अतः' प्रत्ययः ।</div>
<div class="data">इन्द्रलुप्तम् केशघ्नम् तेन चरति ऐन्द्रलुप्तिकः । "चरति" [ ६।४।११ ] इति इकण् ।</div>
<div class="data">। तत्र । खल्वाटनाम्नी ॥ ३२ ॥</p></div>
<div class="data"></div>
<span id="1417"></span><div class="syns">पामर-पुं</div>
<div class="data"><b>पामरोऽपि कच्छुरः</b></div>
<div class="data"></div>
<div class="data"><p>पामा अस्त्यस्य पामरः । "मध्वादिभ्यो रः" [ ७।२।२६ ] इति मत्वर्थे रः ।</div>
<div class="data">पाति कण्डूम् इति वा । "जठरक्रकर०" [उ.४०३] इति अरे निपात्यते । कच्छूः</div>
<div class="data">अस्त्यस्य कच्छुरः । "कच्छ्‌वा डुरः" [ ७।२।३९ ] ति डुरः । पामवान् कच्छूमान् च ।</p></div>
<div class="data"></div>
<span id="1418"></span><div class="syns">अतीसारकिन्-पुं</div>
<div class="data"><b>अतीसारक्यप्यतिसारकी ।</b></div>
<div class="data"></div>
<div class="data"><p>अतीसारो विद्यतेऽस्य अतीसारकी । एकदेशविकृतस्याऽनन्यत्वाद् इति अतिसारकी ।</div>
<div class="data">"घञ्युपसर्गस्य बहुलम्" [ ३।२।८६ ] इति वा दीर्घः । उभयत्र "वाताऽतीसारपिशा-</div>
<div class="data">चात् कश्चान्तः" [ ७।२।६१ ] इति 'इन्' कश्चान्तो भवति ।</p></div>
<div class="data"></div>
<span id="1432"></span><div class="syns">कण्डूति-स्त्री</div>
<div class="data"><b>कण्डूतिरपि खर्जूः स्यात्</b></div>
<div class="data"></div>
<div class="data"><p>"कण्डूञ् गात्रकर्षणे" कण्डूय्यते गात्रम् अनयेति कण्डूतिः । "स्त्रियां क्तिः"</div>
<div class="data">[ ५।३।९१ ] इति क्तिः । खर्जति व्यथते खर्जूः । स्त्रीलिङ्गः । "कृषिचमि०" [उ.८२९]</div>
<div class="data">इति ऊः ।</p></div>
<div class="data"></div>
<span id="1437"></span><div class="syns">विस्फोट-पुं</div>
<div class="data"><b>विस्फोटः पिटके स्मृतः ॥ ३३ ॥</b></div>
<div class="data"></div>
<div class="data"><p>"स्फट स्फुटृ विशरणे" विस्फोटनम् विस्फोटति पादोऽनेन वा विस्फोटः ।</div>
<div class="data">"व्यञ्जनाद् घञ् [ ५।३।१३२ ] इति घञ् । पेटति संश्लिष्यति पिटकः । त्रिलिङ्गः ।</div>
<div class="data">"छिदिभिदिपिटेर्वा" [उ.३०] इति किद् 'अकः' । क्षुद्रस्फोटकनाम्नी ॥ ३३ ॥</p></div>
<div class="data"></div>
<span id="1442"></span><div class="syns">मण्डलक-क्ली</div>
<div class="data"><b>कोठो मण्डलकमपि</b></div>
<div class="data"></div>
<div class="data"><p>"कुठिः सौत्रः" कोठयति अङ्‌गं कोठः, कुण्ठयति अङ्‌गम् इति वा । "पष्टैधि-</div>
<div class="data">ठादयः" [उ.१६६] इति निपात्यते । मण्डलाकृतित्वाद् मण्डलम् । स्वार्थिके के, मण्ड-</div>
<div class="data">लकम् । मण्डलप्रतिकृतिः इति वा मण्डलकम् , तदाकारसदृशत्वात् । "तस्य तुल्ये कः</div>
<div class="data">संज्ञाप्रतिकृत्योः" [ ७।१।१०८ ] इति कः ।</p></div>
<div class="data"></div>
<div class="data"></div>
<div class="data">;p{0024}</div>
<div class="data"></div>
<span id="1448"></span><div class="syns">गुदकील-पुं</div>
<div class="data"><b>गुदकीलोऽपि चार्शसि ।</b></div>
<div class="data"></div>
<div class="data"><p>गुदस्य कीलः गुदकील इव गुदकीलः, गुदम् कीलति वा । इयर्त्ति पीडाम् अनेन</div>
<div class="data">अर्शः । क्लीबलिङ्‌गः । "अर्तेरुरार्शौ च" [उ.९६७] इति 'अस्' प्रत्ययः अर्श इति</div>
<div class="data">तालव्यशकारान्तादेशः । गुदतुद् अपि ।</p></div>
<div class="data"></div>
<span id="1455"></span><div class="syns">मेह-पुं</div>
<div class="data"><b>मेहः प्रमेहवत्</b></div>
<div class="data"></div>
<div class="data"><p>मेहयति मूत्रयति अनेन मेहः । प्रमेहयति प्रमेहः बहुमूत्रता ।</p></div>
<div class="data"></div>
<span id="1462"></span><div class="syns">आयुर्वेदिक-पुं</div>
<div class="data"><b>आयुर्वेदिकोऽपि चिकित्सके ॥ ३४ ॥</b></div>
<div class="data"></div>
<div class="data"><p>"विदक् ज्ञाने" आयुर्विद्यते अनेन आयुर्वेदः–शास्त्रम् । "व्यञ्जनाद् घञ्"</div>
<div class="data">[ ५।३।१३२ ] इति घञ् । आयुर्वेदं वेत्ति अधीते वा आयुर्वेदिकः । "न्यायादेः"</div>
<div class="data">[ ६।२।११८ ] इति इकण् । यद् वा, आयुर्वेदः अस्याऽस्तीति आयुर्वेदी । आयुर्वेत्ति[^1]</div>
<div class="data">इत्येवंशीलो वा आयुर्वेदी[^1] । स्वार्थिके के, आयुर्वेदिकः । चिकित्सति चिकित्सको वैद्य-</div>
<div class="data">स्तत्र । जैवातृक–भिषज–भिष्णजा अपि ॥ ३४ ॥</p></div>
<div class="data"></div>
<span id="1482"></span><div class="syns">आयुष्मत्-पुं</div>
<div class="data"><b>आयुष्मानपि दीर्घायुः कथ्यते</b></div>
<div class="data"></div>
<div class="data"><p>आयुर्विद्यते अस्य आयुष्मान् । दीर्घम् आयुः अस्य दीर्घायुः । कथ्यते–उच्यते ।</div>
<div class="data">जीवन्त–जीवरौ अपि ।</p></div>
<div class="data"></div>
<span id="1485"></span><div class="syns">आक्षपाटलिक-पुं</div>
<div class="data"><b>ऽथ परीक्षकः ।</div>
<div class="data">स्यादाक्षपाटलिकोऽपि</b></div>
<div class="data"></div>
<div class="data"><p>परीक्षते परीक्षकः । मठादौ दानार्थं ब्राह्मणपरीक्षिता । अक्षपटलैः व्यवहारस-</div>
<div class="data">मूहैश्चरतीति आक्षपाटलिकः । "चरति" [ ६।४।११ ] इति इकण् । अक्षपटलैः दीव्य-</div>
<div class="data">तीति वा । "तेन जितजयद्दीव्यत्खनत्सु" [ ६।४।२ ] इति दीव्यति अर्थे इकण्‌</div>
<div class="data">प्रत्ययः । अनुशतिकादित्वात् उभयपदवृद्धिः ।</p></div>
<div class="data"></div>
<span id="1488"></span><div class="syns">पारिषद्य-पुं</div>
<div class="data"><b>पारिषद्योऽपि सभ्यवत् ॥ ३५ ॥</b></div>
<div class="data"></div>
<div class="data"><p>परिषदि साधुः पारिषद्यः । "पर्षदो ण्यणौ" [ ७।१।१८ ] इति ण्यः । पारिषद–</div>
<div class="data">पार्षदौ अपि । परिषदम् समवैति पारिषद्यः । "पर्षदो[^2] ण्यः" [ ६।४।४७ ] इति परिषद्-</div>
<div class="data">शब्दाद् द्वितीयान्तात् समवैति समवेतेऽर्थे ण्यः प्रत्ययः इति वा । सभायां साधुः</div>
<div class="data">सभ्यः । "तत्र साधौ" [ ७।१।१५ ] इति यः । यथा सभ्यशब्दः सदस्ये वर्तते</div>
<div class="data">तथा पारिषद्योऽपीति ॥ ३५ ॥</p></div>
<div class="data"></div>
<div class="data"><f id="1-1">जे. प्रतौ पाठो नास्ति ।</f></div>
<div class="data"><f id="2">एतत् सूत्रम् 'परिषत्' शब्दे कथं प्रवर्तते ? इति विचारणीयम् ।</f></div>
<div class="data"></div>
<div class="data"></div>
<div class="data">;p{0025}</div>
<div class="data"></div>
<span id="1490"></span><div class="syns">नैमित्तिक-पुं,नैमित्त-पुं,मौहूर्त-पुं</div>
<div class="data"><b>स्युर्नैमित्तिकनैमित्तमौहूर्त्ता गणके</b></div>
<div class="data"></div>
<div class="data"><p>निमित्तम् वेत्ति नैमित्तिकः । "न्यायादेः०" [ ६।२।११८ ] इति इकण् ।</div>
<div class="data">निमित्तम्[^1] मुहूर्त्तम् [^2]च वेत्ति नैमित्तः मौहूर्त्तः[^2] । "तद्वेत्त्यधीते" [ ६।२।११७ ] इत्यनेन</div>
<div class="data">उभयत्र 'अण्' प्रत्ययः । गणयति गणकः ज्योतिषिकः, तत्र ।</p></div>
<div class="data"></div>
<span id="1493"></span><div class="syns">लिखिता-स्त्री</div>
<div class="data"><b>लिपौ ।</div>
<div class="data">लिखिताऽपि</b></div>
<div class="data"></div>
<div class="data"><p>लिप्यते पत्रम् अनयेति लिपिः । स्त्रीलिङ्‌गः । "नाम्युपान्त्य०" [उ.६०९]</div>
<div class="data">इति किः । तत्र । लिख्यते पत्रम् अनयेति लिखिता । "क्रुशिपिशिपृषि०" [उ.२१२]</div>
<div class="data">इत्यादिबहुवचनात् किद् 'इतः' । क्तप्रत्ययो वा । लिखिरपि ।</p></div>
<div class="data"></div>
<span id="1495"></span><div class="syns">मेला-स्त्री</div>
<div class="data"><b>मषी मेला</b></div>
<div class="data"></div>
<div class="data"><p>मषति हिनस्ति औज्ज्वल्यम् मषिः । "पदिपठिपचि०" [उ.६०७] इति 'इः'</div>
<div class="data">ङ्याम् , मषी । मेल्यते अनया मेलनम् वा मेला । "भीषिभूषिचिन्तिपूजि०"</div>
<div class="data">[ ५।३।१०९ ] इति बहुवचनाद् अङ् । यद् <b>गौडः</b>–</div>
<div class="data">"मेला स्त्री मेलके मशौ, पत्राञ्जनमपि" । [ ]</div>
<div class="data">"मसिः पत्राञ्जनं मेला" [ ] इति <b>हारावली ।</b></div>
<div class="data">प्रस्तावात् मेलानन्दा मसिमणिः इति मषीभाजननाम्नी अपि ज्ञेये । [^3][वार्दलोऽपि ।</div>
<div class="data"><b>यदाह</b>––</div>
<div class="data">"क्लीबं दुर्दिवसे मेलानन्दायामपि वार्दलः" [ ] इति ।][^3]</p></div>
<div class="data"></div>
<span id="1496"></span><div class="syns">कुलक-पुं</div>
<div class="data"><b>कुलिके कुलकोऽपि च ॥ ३६ ॥</b></div>
<div class="data"></div>
<div class="data"><p>कुलम् अस्त्यस्य कुलिकः । "अतोऽनेकस्वरात्" [ ७।२।६ ] इति इकः ।</div>
<div class="data">तत्र । "कुल बन्धुसंस्त्यानयोः" कोलति कुलकः । "ध्रुधून्दिरुचितिलिपुलिकुलि०"</div>
<div class="data">[उ.२९] इति किद् अकःः । कुलम् कायतीति वा । "क्वचित्" [ ५।१।१७१ ] इति</div>
<div class="data">डः । इति <b>क्षीरस्वामी</b> । कुलश्रेष्ठिनाम्नी ॥ ३६ ॥</p></div>
<div class="data"></div>
<span id="1502"></span><div class="syns">शारिफलक-पुंक्ली</div>
<div class="data"><b>अष्टापदे बुधैः शारिफलकोऽपि निगद्यते ।</b></div>
<div class="data"></div>
<div class="data"><p>अष्टौ पदानि अत्र अष्टापदः । "नाम्नि" [ ३।२।७५ ] इति दीर्घत्वम् । तत्र । शारयः</div>
<div class="data">फलन्ति अत्र शारिफलम् , खेलनाधारश्चतुरङ्गफलकादिः । शारीणाम् फलम् इति</div>
<div class="data"></div>
<div class="data"><f id="1">जे. मुहूर्त्तः ।</f></div>
<div class="data"><f id="2-2">च वेत्ति नैमित्तः मौहूर्त्तः । जे. प्रतौ नास्ति पाठः ।</f></div>
<div class="data"><f id="3-3">[ ] चिह्नान्तर्गतपाठो नास्ति प्रा. प्रतौ ।</f></div>
<div class="data"></div>
<div class="data"></div>
<div class="data">;p{0026}</div>
<div class="data"></div>
<div class="data">वा शारिफलम् , के शारिफलकः । शारीणाम् फलक इति वा । पुंक्लीबलिङ्गः । बुधैः-</div>
<div class="data">पण्डितैः निगद्यते–कथ्यते ।</p></div>
<div class="data"></div>
<span id="1507"></span><div class="syns">मनोजव-पुं</div>
<div class="data"><b>मनोजवस्ताततुल्ये</b></div>
<div class="data"></div>
<div class="data"><p>"जु गतौ" सौत्रः । मनो जवतेऽस्मिन् पिता असौ इति धावति मनोजवः ।</div>
<div class="data">मनोजे अभिलाषे वसतीति वा "क्वचित्" [ ५।१।१७१ ] इति डः । ताततुल्यः</div>
<div class="data">पितृसदृशः, तत्र । यदाह <b>व्याडिः</b>–</div>
<div class="data">"जनः पितृसधर्मा यः स तातार्हो मनोजवः ।" [ ] इति ।</p></div>
<div class="data"></div>
<span id="1518"></span><div class="syns">प्रभविष्णु-पुं</div>
<div class="data"><b>प्रभविष्णुरपि क्षमे ॥ ३७ ॥</b></div>
<div class="data"></div>
<div class="data"><p>प्रभवति इत्येवंशीलः प्रभविष्णुः । "भ्राज्यलंकृग्‌निराकृग्‌भूसहि०" [ ५।२।२८ ]</div>
<div class="data">इति इष्णुः प्रत्ययः । क्षमते सहते क्षमः समर्थः, तत्र ॥ ३७ ॥</p></div>
<div class="data"></div>
<span id="1529"></span><div class="syns">जाङ्घाकर-पुं</div>
<div class="data"><b>जाङ्घिके जाङ्घाकरोऽपि च</b></div>
<div class="data"></div>
<div class="data"><p>जङ्घाभ्याम् जीवति जाङ्घिकः, तत्र । वेतनादित्वात् इकण् । जङ्घा एव करो</div>
<div class="data">राजदेयोऽस्त्यस्य जङ्घाकरः । जङ्घाभ्याम् आजीविकाम् करोतीति वा जङ्घाकरः ।</div>
<div class="data">स्वार्थे अणि, जाङ्घाकरः[^1] । लोके यस्य "कासीद" इति प्रसिद्धिस्तन्नाम ।</p></div>
<div class="data"></div>
<span id="1535"></span><div class="syns">अनुग-पुं</div>
<div class="data"><b>अनुगोऽप्यनुगामिनि ।</b></div>
<div class="data"></div>
<div class="data"><p>अनुगच्छतीति अनुगः । "नाम्नो गमः खड्डौ च०" [ ५।१।१३१ ] इति डः ।</div>
<div class="data">अनुगच्छति इत्येवंशीलः अनुगामी सेवकः, तत्र । "अजातेः शीले" [ ५।१।१५४ ] इति</div>
<div class="data">णिन् । श्लिकु–लिगु–वराट–पदपदा अपि ।</p></div>
<div class="data"></div>
<span id="1536"></span><div class="syns">पर्येषणा-स्त्री,उपासना-स्त्री</div>
<div class="data"><b>पर्येषणोपासनापि शुश्रूषायामधीयते ॥ ३८ ॥</b></div>
<div class="data"></div>
<div class="data"><p>"इषच् गतौ" पर्येषणम् पर्येषणा । "पर्यधेर्वा" [ ५।३।११३ ] इति अने</div>
<div class="data">साधुः । उपासनम् उपासना । "णिवेत्त्यासश्रन्थघट्टवन्देरनः" [ ५।३।१११ ] इति अनः ।</div>
<div class="data">"श्रुंट्‌ श्रवणे," "गतौ" इत्यन्ये । शुश्रूषणम् शुश्रूषा तस्याम् । "शंसि प्रत्ययात्"</div>
<div class="data">[ ५।३।१०५ ] इति अः । अभिधीयते–कथ्यते बुधैरिति गम्यम् । निषेवणम् अपि ॥ ३८ ॥</p></div>
<div class="data"></div>
<span id="1539"></span><div class="syns">आतिथ्य-पुं</div>
<div class="data"><b>आतिथ्योऽप्यतिथौ</b></div>
<div class="data"></div>
<div class="data"><p>अतति सततम् गच्छति आतिथ्यः । "शिक्यास्याढ्यमध्यविन्ध्य०" [उ.३६४]</div>
<div class="data">इति यान्तो निपात्यते । अतिथिरेव वा । "भेषजादिभ्यष्ट्यण्" [ ७।२।१६४ ]</div>
<div class="data">इति स्वार्थे ट्यण्‌ । "आतिथ्थोऽतिथिरागन्तुः" [ ]इति <b>माला</b> । अतति–सततं</div>
<div class="data"></div>
<div class="data"><f id="1">जे. प्रतौ– 'स्वार्थे अणि, जाङ्घाकरः, इति पाठो नास्ति ।</f></div>
<div class="data"></div>
<div class="data"></div>
<div class="data">;p{0027}</div>
<div class="data"></div>
<div class="data">गच्छति अतिथिः ।"अतेरिथिः"[उ.६७३] इति इथिः । नास्ति तिथिः अस्येति वा</div>
<div class="data">अतिथिः प्राघूर्णकः तत्र ।</div>
<div class="data">"तिथिपर्वोत्सवाः सर्वे त्यक्ता येन महात्मना ।</div>
<div class="data">अतिथिं तं विजानीयाच्छेषमभ्यागतं विदुः ।" [ ]इति <b>वचनप्रामाण्यात्</b> ।</div>
<div class="data">"अध्वनीनोऽतिथिर्ज्ञेयः" [ ]इति च <b>स्मृतिः</b> । स्त्रियां च 'अतिथि' इत्याहुः ।</p></div>
<div class="data"></div>
<span id="1549"></span><div class="syns">अभिज-पुं</div>
<div class="data"><b>कुल्येऽभिजः</b></div>
<div class="data"></div>
<div class="data"><p>कुलस्याऽपत्यं कुल्यः । "यैयकञावसमासे वा" [ ६।१।९७ ] इति यः । अभि-</div>
<div class="data">जातोऽभिजः । "क्वचित्" [ ५।१।१७१ ] इति डः । कुलीननाम्नी ।</p></div>
<div class="data"></div>
<span id="1550"></span><div class="syns">सन्तति-स्त्री</div>
<div class="data"><b>गोत्रं तु सन्ततिः ।</b></div>
<div class="data"></div>
<div class="data"><p>गूयते कथ्यतेऽनेन गोत्रम् , अन्वयः । "हुयाभा०"[उ.४५१] इति त्रः । सन्त-</div>
<div class="data">न्यते सन्ततिः । "स्त्रियां क्तिः" [ ५।३।९१ ] इति क्तिः ।</p></div>
<div class="data"></div>
<span id="1551"></span><div class="syns">महेला-स्त्री,योषिता-स्त्री</div>
<div class="data"><b>महेला योषिता च स्त्री</b></div>
<div class="data"></div>
<div class="data"><p>"मह पूजायाम्" मह्यते महेला । "महेरेलः" [उ.४९२] इति एलः । "युष</div>
<div class="data">भजने" सौत्रः । योषति पुरुषम् योषित् । "हृसृरुहियुषि०" [उ.८८७] इति इत्</div>
<div class="data">प्रत्ययः । अजादित्वाद् आपि....योषिता । "जुष परितर्कणे" "जोषयतीति जोषा"[ ]</div>
<div class="data">इति चन्द्रेण चवर्गादिरुक्तः । स्तृणाति धर्मम् , स्त्यायति अस्यां गर्भ इति वा स्त्री ।</div>
<div class="data">"स्त्री स्यतेः०" [उ.९१५] इति त्रट् प्रत्ययः ।</p></div>
<div class="data"></div>
<span id="1598"></span><div class="syns">युवती-स्त्री</div>
<div class="data"><b>तरुणी युवतीत्यपि ॥ ३९ ॥</b></div>
<div class="data"></div>
<div class="data"><p>तरति कौमारम् वयः तरुणी । "यम्यजि०" [उ.२८८] इति उनः । "वय-</div>
<div class="data">स्यनन्त्ये" [ २।४।२१ ] इति ङीः । "युंक् मिश्रणे" यौति युवती । "योः कित्"</div>
<div class="data">[उ.६५८] इति अतिः । "इतोऽक्त्यर्थात्" [ २।४।३२ ] इति वा ङीः ॥ ३९ ॥</p></div>
<div class="data"></div>
<span id="1600"></span><div class="syns">स्ववासिनी-स्त्री,चरिण्टी-स्त्री,चिरिण्टी-स्त्री,चरण्टी-स्त्री</div>
<div class="data"><b>स्ववासिनी चरिण्टी च चिरिण्टी च चरण्ट्यपि ।</div>
<div class="data">वधूट्याम्</b></div>
<div class="data"></div>
<div class="data"><p>स्वस्मिन् आत्मनि वसति इत्येवंशीला स्ववासिनी इति <b>द्रमिलाः</b> । "चिरिः</div>
<div class="data">सौत्रः स्वादिः" । चिरिणोति चरिण्टी चिरिण्टी च । "हिण्टश्चर् च वा" [उ.१५०]</div>
<div class="data">इति चिरेः डित् इण्टः प्रत्ययः, चर् इत्यादेशोऽस्य वा भवति । चरति आत्मनि</div>
<div class="data">चरण्टी । "कपटकीकटादयः" [उ.१४४] इति अटे निपात्यते । सर्वत्र "वयस्यनन्त्ये"</div>
<div class="data">[ २।४।२१ ] इति ङीः । बध्नाति कटाक्षैर्वधूटी । "बन्धेः" [उ.१५७] इति कित्</div>
<div class="data">ऊटः । उह्यते वा वधूः । "वहेर्ध्‌ च" [उ.८३२] इति । "वहीं प्रापणे" इत्यस्माद्</div>
<div class="data"></div>
<div class="data"></div>
<div class="data">;p{0028}</div>
<div class="data"></div>
<div class="data">ऊः प्रत्ययो धश्चान्तादेशो भवति । ततो वधूरेव वधूटी । लक्ष्यानुरोधात् टः । यथा</div>
<div class="data">स्वर्गग्रामटी कर्कटी इति पृषोदरादित्वाद् वा अटः प्रत्ययः । तस्याम् । वधूटी इत्यपि</div>
<div class="data"><b>व्याडिः</b> ।</p></div>
<div class="data"></div>
<span id="1601"></span><div class="syns">करात्ती-स्त्री,गेहिनी-स्त्री,सहधर्मिणी-स्त्री,सधर्मचारिणी-स्त्री</div>
<div class="data"><b>पत्न्यां करात्ती गेहिनी सहधर्म्मिणी ॥ ४० ॥</div>
<div class="data">सधर्मचारिणी चापि</b></div>
<div class="data"></div>
<div class="data"><p>पत्नीति पतिशब्दाद् "ऊढायाम्" [ २।४।५१ ] इति ङीः, नकारश्चान्तादेशः ।</div>
<div class="data">तस्याम् । करो हस्त आत्तोऽस्याः, करे आत्ता वा करात्ती । एवं करगृहीती, पाणि-</div>
<div class="data">गृहीती, पाण्यात्ती[^1] । "पाणिगृहीतीति" [ २।४।५२ ] इत्यनेन ङ्यन्तो निपात्यते ।</div>
<div class="data">गेहम्–गृहम् अस्त्यस्या गेहिनी । सह धर्मोऽस्त्यस्याः सहधर्मिणी । सह धर्मं चरति</div>
<div class="data">इत्येवंशीला सधर्मचारिणी, यज्ञादौ सहाधिकारित्वात् ।</p></div>
<div class="data"></div>
<span id="1604"></span><div class="syns">वधूटी-स्त्री</div>
<div class="data"><b>स्नुषायां तु वधूट्यपि ।</b></div>
<div class="data"></div>
<div class="data"><p>स्नौति अपत्यवात्सल्यात् स्नुषा । "स्नुपूसूम्वर्कलूभ्यः कित्" [उ.५४२]</div>
<div class="data">इति कित् षः । तस्याम् । बध्नाति वधूटी । "बन्धे" [उ.१५७] इति कित् ऊटः ।</div>
<div class="data">"वयस्यनन्त्ये" [ २।४।२१ ] इति ङीः ।</p></div>
<div class="data"></div>
<span id="1608"></span><div class="syns">प्रेमवती-स्त्री</div>
<div class="data"><b>प्रेमवत्यपि कान्तायाम् ,</b></div>
<div class="data"></div>
<div class="data"><p>प्रेम विद्यते अस्याः प्रेमवती । "तदस्याऽस्त्यस्मिन्निति मतुः" [ ७।२।१ ] इति</div>
<div class="data">मतुः । काम्यते कान्ता वल्लभा प्रिया तस्याम् ।</p></div>
<div class="data"></div>
<span id="1609"></span><div class="syns">पाणिग्राह-पुं,परिणेतृ-पुं,उपयन्तृ-पुं</div>
<div class="data"><b>पाणिग्राहो विवोढरि ॥ ४१ ॥</div>
<div class="data">परिणेतोपयन्ता च</b></div>
<div class="data"></div>
<div class="data"><p>पाणी गृह्‌णातीति पाणिग्राहः । "कर्मणोऽण्" [ ५।१।७२ ] इति अण् ।</div>
<div class="data">विवहति परिणयति विवोढा भर्ता, तत्र । परिणयति परिणेता । तृन् । उपयच्छते</div>
<div class="data">उपयन्ता । अनुस्वारेत्त्वान्नेट् ।</p></div>
<div class="data"></div>
<span id="1616"></span><div class="syns">दाय-पुं</div>
<div class="data"><b>यौतके दाय इत्यपि ।</b></div>
<div class="data"></div>
<div class="data"><p>युतयोः–वधूवरयोरिदं यौतकम् , तत्र । दीयते दायः । <b>यत् शाश्वतः</b>–"यौतका-</div>
<div class="data">दिधनं दायो दायो दानमुदाहृतम्" । [ ] इति । यौतुकम् अपि ।</p></div>
<div class="data"></div>
<span id="1637"></span><div class="syns">दिधीषू-स्त्री</div>
<div class="data"><b>दीधीषूर्दिधिषूः</b></div>
<div class="data"></div>
<div class="data"><p>"ञिघृषाट् प्रागल्भ्ये" धृष्णोति दीधीषूः दिधिषूश्च । "धृषेर्दिधिष् दीधीषौ च"</div>
<div class="data">[उ.८४२] इति 'ऊ' प्रत्ययः, धातोश्च दिधिष् दीधीष् इत्यादेशौ भवतः । यद्</div>
<div class="data"></div>
<div class="data"><f id="1">जे. पण्यात्ती ।</f></div>
<div class="data"></div>
<div class="data"></div>
<div class="data">;p{0029}</div>
<div class="data"></div>
<div class="data">वा, "दिधि धैर्यम्" इन्द्रियदौर्बल्यात् स्यति त्यजति इति दिधिषूः । "अन्दूदृन्भूजम्बू०"</div>
<div class="data">[पा. उ. ९६] इति <b>पाणिनीयोणादिसूत्रेण</b> निपातनात् साधुः । पुनर्भूस्त्रीनाम्नी ।</p></div>
<div class="data"></div>
<span id="1651"></span><div class="syns">जीवत्पत्नी-स्त्री</div>
<div class="data"><b>जीवत्पत्नी जीवत्पतिः समे ॥ ४२ ॥</b></div>
<div class="data"></div>
<div class="data"><p>जीवन् पतिरस्याः जीवत्पत्नी जीवत्पतिश्च । "पत्युर्नः" [ २।४।४८ ] इत्यनेन</div>
<div class="data">पत्यन्ताद् बहुव्रीहेः स्त्रियां ङीर्वा भवति । तत्सन्नियोगेऽन्तस्य नकारादेशश्च ॥ ४२ ॥</p></div>
<div class="data"></div>
<span id="1653"></span><div class="syns">अवीरा-स्त्री</div>
<div class="data"><b>तुल्ये अवीरानिर्वीरे</b></div>
<div class="data"></div>
<div class="data"><p>न विद्यते वीरौ–पतिपुत्रौ अस्याः अवीरा । निर्गतौ वीरौ–पतिपुत्रौ अस्याः</div>
<div class="data">निर्वीरा । निष्पतिसुता स्त्री, तन्नाम्नी । तुल्ये–समाने ।</p></div>
<div class="data"></div>
<span id="1658"></span><div class="syns">श्रमणा-स्त्री</div>
<div class="data"><b>श्रवणा–श्रमणे तथा ।</b></div>
<div class="data"></div>
<div class="data"><p>शृणोति श्रवणा । "तकश्रपभवश्रुरुरुहि०" [उ.१८७]इति अणः ।</div>
<div class="data">श्राम्यति तपसा श्रमणा । "नन्द्यादिभ्योऽनः" [ ५।१।५२ ] इति अनः ।</p></div>
<div class="data"></div>
<span id="1652"></span><div class="syns">रण्डा-स्त्री</div>
<div class="data"><b>रण्डापि विधवा</b></div>
<div class="data"></div>
<div class="data"><p>रमते रण्डा । "पञ्चमाड्डः" [उ.१६८] इति डः । विगतो धवो भर्ताऽस्या</div>
<div class="data">विधवा ।</p></div>
<div class="data"></div>
<span id="1666"></span><div class="syns">पुष्पिता-स्त्री</div>
<div class="data"><b>पुष्पवती स्यात्पुष्पिताऽपि च ॥ ४३ ॥</b></div>
<div class="data"></div>
<div class="data"><p>पुष्पम् विद्यतेऽस्याः मतौ पुष्पवती । "पुष्पम् जातमस्यां पुष्पिता" इति <b>माला</b> ।</div>
<div class="data">तारकादित्वाद् 'इतः' ॥ ४३ ॥</p></div>
<div class="data"></div>
<span id="1669"></span><div class="syns">कुसुम-क्ली</div>
<div class="data"><b>पुष्पे कुसुममप्युक्तम्</b></div>
<div class="data"></div>
<div class="data"><p>"पुष्पच् विकसने" दैवादिकः[^1] । पुष्यति पुष्पम् । "अच्" [ ५।१।४९ ]</div>
<div class="data">इत्यच् । तत्र "कुसच् श्लेषे" कुस्यति कुसुमम् । "उद्वटिकुल्यलिकुथिकुरिकुटिकु-</div>
<div class="data">डिकुसिभ्यः कुमः" [उ.३५१] इति किद् उमः ।</p></div>
<div class="data"></div>
<span id="1671"></span><div class="syns">पशुधर्म-पुं</div>
<div class="data"><b>पशुधर्मोऽपि मोहने ।</b></div>
<div class="data"></div>
<div class="data"><p>पशूनाम् अविवेकिनाम् धर्मः पशुधर्मः । मुह्यन्ति इन्द्रियाणि अत्र मोहनम–</div>
<div class="data">सम्भोगः, तत्र । "अनट्" [ ५।३।१२४ ] इति अनट् ।</p></div>
<div class="data"></div>
<span id="1709"></span><div class="syns">सगर्भ-पुं</div>
<div class="data"><b>सहोदरे सगर्भ्योऽपि स्यात्</b></div>
<div class="data"></div>
<div class="data"><p>सह तुल्यम् उदरम् अस्य सहोदरः, तत्र । समाने गर्भे भवः सगर्भ्यः ।</div>
<div class="data">"भवे" [ ६।३।१२३ ] इति यः प्रत्ययः । "सगर्भसयूथसनुताद् यत्" [पा.४।४।</div>
<div class="data">११४] <b>पाणिनीयव्याकरण</b>सूत्रेण 'यत्' प्रत्यये वा साधुः । छान्दसोऽपि लोकेऽभि-</div>
<div class="data">धानात् । यदाह <b>अमरः</b>–</div>
<div class="data"></div>
<div class="data"><f id="1">प्रा. दिवादिः ।</f></div>
<div class="data"></div>
<div class="data"></div>
<div class="data">;p{0030}</div>
<div class="data"></div>
<div class="data">"समानोदर्यसोदर्यसगर्भ्यसहजाः समाः" । [अ.२।६।३४] इति ।</p></div>
<div class="data"></div>
<span id="1710"></span><div class="syns">अग्रिम-पुं</div>
<div class="data"><b>अग्रजवदग्रिमः ॥ ४४ ॥</b></div>
<div class="data"></div>
<div class="data"><p>अग्रे जातो अग्रजः । "क्वचित्" [ ५।१।१७१ ] इति डः । अग्रे भवो</div>
<div class="data">अग्रिमः । "पश्चादाद्यन्ताऽग्रादिमः" [ ६।३।७५ ] इति इमः प्रत्ययः ॥ ४४ ॥</p></div>
<div class="data"></div>
<span id="1741"></span><div class="syns">शण्ठ-पुं,शण्ढ-पुं,पण्डु-पुं</div>
<div class="data"><b>शण्ठः शण्ढः पण्डुरपि क्लीबः</b></div>
<div class="data"></div>
<div class="data"><p>शाम्यति शण्ठः । "शमेर्लुक् च वा" [उ.१६५] इति ठः प्रत्ययः । शाम्यति</div>
<div class="data">शण्ढः । "शमिषणिभ्यां ढः" [उ.१७९] इति ढः । "पडुङ् गतौ" पण्डते</div>
<div class="data">पण्डुः । "पृकाहृषिधृषीषिकुहि०" [उ.१२९] इत्यादिशब्दात् कित् उः । "क्लीबृङ्</div>
<div class="data">अधाष्ट्‌र्ये" अचि, क्लीबते क्लीबो नपुंसकस्तन्नामानि ।</p></div>
<div class="data"></div>
<span id="1726"></span><div class="syns">जनित्री-स्त्री</div>
<div class="data"><b>माता जनित्र्यपि ।</b></div>
<div class="data"></div>
<div class="data"><p>मान्यते माता । "मानिभ्राजेर्लुक् च" [उ.८५९] इति तृः । जायतेऽ-</div>
<div class="data">स्यां जनित्री । "बन्धिवहि०" [उ.४५९] इत्यादिशब्दाद् इत्रः । यद् वा, जनयति</div>
<div class="data">जनित्री । शतृप्रत्ययः । "या जनित्री त्रिलोक्या" इत्यन्तर्भावितण्यर्थत्वात् ।</p></div>
<div class="data"></div>
<span id="1749"></span><div class="syns">चिहुर-पुं</div>
<div class="data"><b>चिहुरा अपि केशाः स्युः</b></div>
<div class="data"></div>
<div class="data"><p>चकन्ते चिहुराः । "श्वशुरकुकुन्दुर०" [उ.४२६] इति 'उर' प्रत्ययान्तो</div>
<div class="data">निपात्यते । यदाह <b>हुग्रः ( ? दुर्गः )</b>–</div>
<div class="data">"कुन्तला मूर्द्धजास्त्वस्राश्चिकुराश्चिहुरा" इति । [ ] क्लिश्यते एभिः केशाः ।</div>
<div class="data">"क्लिशः के च" [उ.५३०] इति शः । शिरोजः[^1], अङ्गजः शिरोरुहः च ।</p></div>
<div class="data"></div>
<span id="1763"></span><div class="syns">शब्दग्रह-पुं</div>
<div class="data"><b>कर्णः शब्दग्रहोऽपि च ॥ ४५ ॥</b></div>
<div class="data"></div>
<div class="data"><p>कर्ण्यते आकर्ण्यते अनेन कर्णः । किरति अनेन वा । "इणुर्विशावेणि०"</div>
<div class="data">[उ.१८२] इति णः प्रत्ययः । शब्दो गृह्यते अनेन शब्दग्रहः । शब्दम् गृह्णाति</div>
<div class="data">वा अजन्तः ॥ ४५ ॥</p></div>
<div class="data"></div>
<span id="1767"></span><div class="syns">विलोचन-क्ली</div>
<div class="data"><b>नेत्रं विलोचनमपि</b></div>
<div class="data"></div>
<div class="data"><p>नीयते दृश्यम् अनेनेति नेत्रम् । पुंक्लीबः । "नीदा०" [ ५।२।८८ ] इति त्रट् ।</div>
<div class="data">"लोचृड् दर्शने" विशेषेण लोच्यते अनेन विलोचनम् । "अनट्" [ ५।३।१२४ ]</div>
<div class="data">इति अनट् । प्यात्वम् पेत्वम् कणीचिः, अक्षा, तारकम् चापि ।</p></div>
<div class="data"></div>
<span id="1783"></span><div class="syns">सृक्विणी-स्त्री</div>
<div class="data"><b>सृक्वणी सृक्विणी अपि ।</b></div>
<div class="data"></div>
<div class="data"><p>सृजतो लालां सृक्वणी । "सृजेः स्रज् सृकौ च" [उ.९०७] इति क्वनिप्‌ ,</div>
<div class="data">धातोः सृग् इत्यादेशश्च । "छविछिवि०" [उ.७०६] इति 'वि' प्रत्यये निपातनात्‌</div>
<div class="data"></div>
<div class="data"><f id="1">जे. प्रतौ–शिरोजः नास्ति ।</f></div>
<div class="data"></div>
<div class="data"></div>
<div class="data">;p{0031}</div>
<div class="data"></div>
<div class="data">सृक्विणी । "प्रान्तौ ओष्ठस्य सृक्विणी" [ २।६।९१ ] इति <b>अमरः</b> । क्लीबलिङ्गः ।</div>
<div class="data">ओष्ठपर्यन्तनाम्नी ।</p></div>
<div class="data"></div>
<span id="1791"></span><div class="syns">द्राढिका-स्त्री</div>
<div class="data"><b>दाढिका द्राढिकाऽपि स्यात्</b></div>
<div class="data"></div>
<div class="data"><p>दाढाप्रतिकृतिर्दाढिका । द्राढाप्रतिकृतिर्द्राढिका । "तस्य तुल्ये कः संज्ञा-</div>
<div class="data">प्रतिकृत्योः" [ ७।१।१०८ ] इत्युभयत्र कः ।</p></div>
<div class="data"></div>
<span id="1812"></span><div class="syns">कुर्पर-पुं</div>
<div class="data"><b>कपोणिस्तु कफोणिवत् ॥ ४६ ॥</b></div>
<div class="data"></div>
<div class="data"><p>[ कीकं ] फणति–गच्छति कपोणिः कफोणिश्च । उभावपि पृषोदरादित्वात्‌</div>
<div class="data">साधू । 'वत्' अर्थः एवम् , यथा कफोणिशब्दः कूर्परवाची तथा कपोणिरपीति ॥ ४६ ॥</p></div>
<div class="data"></div>
<span id="1812"></span><div class="syns">कुर्पर-पुं</div>
<div class="data"><b>कूर्परे कुर्परः</b></div>
<div class="data"></div>
<div class="data"><p>"कृपौङ् सामर्थ्ये" कल्पते कूर्परः । "कुरत् शब्दे" कुरति कूर्परः ।</div>
<div class="data">उभावपि ''जठरक्रकर०" [उ.४०३] इति अरे साधू । तस्मिन् कूर्परे भुजामध्ये ।</p></div>
<div class="data"></div>
<span id="1831"></span><div class="syns">संहतल-पुं</div>
<div class="data"><b>सिंहतलः संहतलोऽपि च ।</b></div>
<div class="data"></div>
<div class="data"><p>"तलण् प्रतिष्ठायाम्" णिचोऽनित्यत्वाद् अचि तलति तलः, सिंहस्य</div>
<div class="data">इव तलः सिंहतलः, सिंहो हि मिलिताभ्यां चपेटाभ्यां हन्ति । संहतम्–संघट्टं</div>
<div class="data">लातीति संहतलः संहतलाख्यः ।</p></div>
<div class="data"></div>
<span id="1836"></span><div class="syns">चलुक-पुं</div>
<div class="data"><b>चलुकोऽपि चलुः</b></div>
<div class="data"></div>
<div class="data"><p>चलति चलुः । पुंल्लिङ्गः । "भृमृतृ०" [उ.७१६] इति बहुवचनाद् उः</div>
<div class="data">"स्वार्थिके के प्रत्यये चलुकः । प्रसृतद्रवाधारः ।</p></div>
<div class="data"></div>
<span id="1872"></span><div class="syns">आण्ड-पुं,पिलक-पुं</div>
<div class="data"><b>मुष्के स्यादाण्डः पेलकोऽपि च ॥ ४७ ॥</b></div>
<div class="data"></div>
<div class="data"><p>अणति शब्दायते अत्राऽऽहतः प्राणी आण्डः । "कण्यणिखनिभ्यो णिद्वा"</div>
<div class="data">[उ.१६९] इति वा णित् डः प्रत्ययः । पेलति ऊर्ध्वम् गच्छति भयेनेति पेलम् ।</div>
<div class="data">स्वार्थिके के, पेलकः । मुष्णाति शुक्रम् मुष्कः । पुंक्लीबलिङ्गः । "विचिपुषि०"</div>
<div class="data">[उ.२२] इति कित् कः । तत्र । स्याद् भवेत् ॥ ४७ ॥</p></div>
<div class="data"></div>
<span id="1884"></span><div class="syns">पद्-पुं,पाद्-पुं,अङ्घ्रि-पुं</div>
<div class="data"><b>पत्पादङ्घ्रिश्च चरणे</b></div>
<div class="data"></div>
<div class="data"><p>"पदिंच् गतौ" पद्यते पत् । "क्रुत्सम्पदादित्वात् क्विप्" [ ५।३।११४ ] । यदाह</div>
<div class="data"><b>व्याडिः</b>–– 'पत्पादोंऽह्रिश्चरणोऽस्त्री' [ ] इति</div>
<div class="data">पादयति पाद् । णौ क्विप् । 'द्‌'अन्तोऽयम् पुंसि । यदाह <b>दुर्गः</b>––</div>
<div class="data">पादसमानार्थः पादप्यस्ति ।</div>
<div class="data">'अघुङ् गत्याक्षेपे' अङ्घते अनेनेति अङ्घ्रिः । पुंल्लिङ्गः । 'तङ्कवङ्किअङ्कि-</div>
<div class="data">मङ्किअंहि०" [उ.६९२] इत्यनेन अङ्घेरऽपि रिः प्रत्ययः । चरन्ति अनेन चरणः ।</div>
<div class="data"></div>
<div class="data"></div>
<div class="data">;p{0032}</div>
<div class="data"></div>
<div class="data">पुंक्लीबलिङ्गस्तत्र । "तृकशप०" [उ.१८७] इत्यादिना अणः प्रत्ययः । पद्</div>
<div class="data">वापि दन्तोऽयम् ।</p></div>
<div class="data"></div>
<span id="1913"></span><div class="syns">हड्ड-क्ली</div>
<div class="data"><b>कीकसं हड्डमित्यपि ।</b></div>
<div class="data"></div>
<div class="data"><p>कीति कसति कीकसम् । ककन्ते अत्र श्वान इति वा । "फनस०"</div>
<div class="data">[उ.५७३] इति असे निपात्यते । "हड् सौत्रो धातुः" हडति हड्डम् "कुगुहुनीकुणी०"</div>
<div class="data">[उ.१७०] इत्यादिशब्दात् किद् डः । यदाह <b>वैजयन्ती</b>–</div>
<div class="data">"अथास्थिकीकसं हड्डम्" [ ] इति । <b>देश्याम्</b> अपि ।</p></div>
<div class="data"></div>
<span id="1915"></span><div class="syns">शकल-क्ली</div>
<div class="data"><b>कपालं शकलमपि</b></div>
<div class="data"></div>
<div class="data"><p>"कपिः सौत्रः" कप्यते कपालम् । पुंक्लीबलिङ्गः । "ऋकृमृ०" [उ.४७५]</div>
<div class="data">इति आलः । कम् पालयति वा । तच्च मूर्ध्नोऽर्द्धास्थि, घटादिखण्डेऽप्युपचारात् ।</div>
<div class="data">"शक्लृंट् शक्तौ" शक्नोति शकलम् । "मृदिकन्दिकुण्डिमण्डिमङ्गिपष्टिपाटि</div>
<div class="data">शकि०" [उ.४६५] इति अलः ।</p></div>
<div class="data"></div>
<span id="1916"></span><div class="syns">कशारुका-स्त्रीक्ली</div>
<div class="data"><b>पृष्ठास्थनि कशारुका ॥ ४८ ॥</b></div>
<div class="data"></div>
<div class="data"><p>पृष्ठस्याऽस्थि पृष्ठास्थि, तत्र । "कश् शब्दे" तालव्यान्तः । सौत्रोऽयमिति</div>
<div class="data"><b>एके</b> । कश्यते कशारुः । "कृपिक्षुधिपीकुणिभ्यः कित्" [उ.८१५] इति बहुवच-</div>
<div class="data">नाद् आरुः । के, कशारुका । स्त्रीक्लीबलिङ्गः ॥ ४८ ॥</p></div>
<div class="data"></div>
<span id="1920"></span><div class="syns">अस्थितेजस्-क्ली</div>
<div class="data"><b>मज्जायामस्थितेजोऽपि</b></div>
<div class="data"></div>
<div class="data"><p>मज्यन्तेऽनया अस्थीनि इति मज्जा । भिदादित्वाद् अङ्, "सस्य शषौ"</div>
<div class="data">[ १।३।६१ ] इति "टुमस्‌जौंत् शुद्धौ" इत्यस्य धातोः सस्य शे, "तृतीयस्तृतीय०"</div>
<div class="data">[ १।३।४९] इति शकारस्य जे मज्जा इति रूपसिद्धिः[^1] । स्त्रीलिङ्गः । तस्याम् । अस्थनि</div>
<div class="data">तेजोऽस्य अस्थितेजः । मज्जति अस्थनि मज्जा इत्यपि । "उक्षितक्षि०" [उ.९००]</div>
<div class="data">इति अन् । पुंसि अयम् । <b>वाचस्पतिस्तु</b>——"अथ मज्जा द्वयोः"[ ] इति एनं</div>
<div class="data">स्त्रियामप्याह ।</p></div>
<div class="data"></div>
<span id="1925"></span><div class="syns">नाडि-स्त्री,नाटिका-स्त्री</div>
<div class="data"><b>नाडीषु नाडिनाटिकाः ।</b></div>
<div class="data"></div>
<div class="data"><p>नडस्येव एताः नाड्यः शौषिर्यात् । नडेः सौत्रस्य वा घञ्‌प्रत्ययस्तासु ।</div>
<div class="data">"नडि" सौत्रः । नडन्ति नाडयः । "कमिवमिजमि०" [उ.६१८] इति बहुवचनात्</div>
<div class="data">णित् इः । "नटण्‌ अवस्यन्दने" घञि नाटयः, के, नाटिकाः । नाडय एव नाडिका</div>
<div class="data">इति <b>एके</b> पेठुः ।</p></div>
<div class="data"></div>
<span id="1932"></span><div class="syns">शिङ्घाणक-पुं</div>
<div class="data"><b>शिङ्घाणकोऽपि शिङ्घाणः</b></div>
<div class="data"></div>
<div class="data"><f id="1">जे. रूपसिद्धः ।</f></div>
<div class="data"></div>
<div class="data"></div>
<div class="data">;p{0033}</div>
<div class="data"></div>
<div class="data"><p>"शिघु आघ्राणे" तालव्यादिः । शिङ्ध्यते शिवाणकः । "धालूशिङ्घिभ्यः"</div>
<div class="data">[उ.७०] इति आणकः प्रत्ययः । शिङ्घते शिङ्घाणः । "बहुलम्'' [ ५।१।२ ] इति</div>
<div class="data">आणः । सिंहाणम् अपि । नासिकामलनाम्नी ।</p></div>
<div class="data"></div>
<span id="1933"></span><div class="syns">सृणिका-स्त्री</div>
<div class="data"><b>सृणीका सृणिकाऽपि च ॥ ४९ ॥</b></div>
<div class="data"></div>
<div class="data"><p>सरति गच्छति मुखात् सृणीका । "सृणीकाऽस्तीक०" [उ.५०] इति इके</div>
<div class="data">निपात्यते । "कुशिकहृदिकमक्षिक०" [उ.४५] इति इकप्रत्यये निपातनात् सृणिका</div>
<div class="data">लाला तन्नाम्नी ॥ ४९ ॥</p></div>
<div class="data"></div>
<span id="1936"></span><div class="syns">विश्-स्त्री,विष्-स्त्री,अशुचि-क्ली</div>
<div class="data"><b>शान्तः षान्तश्च विड् गूथेऽशुचि</b></div>
<div class="data"></div>
<div class="data"><p>"विशंत् प्रवेशने" विशति पक्वाशये विट् । "विष्‌लृंकी व्याप्तौ" वेवेष्टि अन्त्रम्</div>
<div class="data">विट् । शान्तः शकारान्तः, षान्तः षकारान्तश्च ।</div>
<div class="data">शान्तपक्षे रूपाण्येवम्—विट्, विड्, विशौ, विशः । षान्तपक्षे यथा—विट्, विड्,</div>
<div class="data">विषौ, विषः । स्त्रीलिङ्गः । <b>वैजयन्तीकारस्तु</b>—"उच्चारो विट्‌ नना" [ ]इति" क्लीबेप्याह ।</div>
<div class="data"><b>अमरस्तु</b>—"विष्ठाविषौ स्त्रियाम्" [ २।६।६८ ] इति मूर्धन्यम् षम् आह । गूयते</div>
<div class="data">उत्सृज्यते गूथम् । पुंक्लीबलिङ्गः । "पथयूथ०" [उ.२३१] इति थे निपात्यते ।</div>
<div class="data">तत्र । न शुचि अशुचि । क्लीबलिङ्गः । आरालम् अपि । दीर्घादिरयम् ।</p></div>
<div class="data"></div>
<span id="1937"></span><div class="syns">वेश-पुं</div>
<div class="data"><b>वेशोऽपि वेषवत् ।</b></div>
<div class="data"></div>
<div class="data"><p>"विशंत् प्रवेशे" विशति चेतोऽत्र वेशः, तालव्यान्तः । "पदरुज०" [ ५।३।</div>
<div class="data">१६ ] इति घञ् । वेवेष्टि अङ्गम् वेषः । वस्त्रालङ्कारमाल्यप्रसाधनैरङ्गशोभा । यथा वेष-</div>
<div class="data">शब्दो नेपथ्ये वर्तते तथा वेशोऽपि ।</p></div>
<div class="data"></div>
<span id="1939"></span><div class="syns">उच्छादन-क्ली</div>
<div class="data"><b>उत्सादनोच्छादनौ च</b></div>
<div class="data"></div>
<div class="data"><p>"षद्‌लृ विशरणगत्यवसादनेषु" उत्साद्यते मलोऽनेन उत्सादनम्, उद्‌वर्तनम् ।</div>
<div class="data">"छदण् अपवारणे" उच्‌छाद्यतेऽनेन उच्छादनम् । उभयत्र "अनट्" [ ५।३।१२४ ]</div>
<div class="data">इति अनट् ।</p></div>
<div class="data"></div>
<span id="1948"></span><div class="syns">आप्लाव-पुं</div>
<div class="data"><b>आप्लवाप्लावौ तथा समौ ॥ ५० ॥</b></div>
<div class="data"></div>
<div class="data"><p>"प्लुंङ् गतौ" आप्लवनम् आप्लवः आप्लावः । "आङो रूप्लोः" [ ५।३।४९ ]</div>
<div class="data">इति वा अल् प्रत्ययः । स्नाननाम्नी ॥ ५० ॥</p></div>
<div class="data"></div>
<span id="1952"></span><div class="syns">वंशक-क्ली,कृमिजग्ध-क्ली</div>
<div class="data"><b>वंशकं कृमिजग्धं चागुरौ स्यात् ।</b></div>
<div class="data"></div>
<div class="data"><p>वंशप्रतिकृति वंशकम् इति <b>अमरटीका</b> । "तस्य तुल्ये कः संज्ञाप्रतिकृत्योः"</div>
<div class="data">[ ७।१।१०८ ] इति कः । कृमिभिर्जग्धम् कृमिजग्धम् । <b>यदाहुः</b></div>
<div class="data"></div>
<div class="data"></div>
<div class="data">;p{0034}</div>
<div class="data"></div>
<div class="data">"अगुरु प्रवरलोहं कृमिजग्धमनार्जकम्" । इति न गुरुः अगुरुः । पुंक्लीबलिङ्गस्तत्र ।</p></div>
<div class="data"></div>
<span id="1961"></span><div class="syns">वाल्हिक-क्ली,सङ्कोच-क्ली,पिशुन-क्ली,वर्ण्य-क्ली,असृज्-क्ली</div>
<div class="data"><b>अथ वाल्हिकम् ।</div>
<div class="data">संङ्कोचं पिशुनं वर्ण्यमसृक्‌संज्ञं च कुङ्कुमे ॥ ५१ ॥</b></div>
<div class="data"></div>
<div class="data"><p>"वर्हि वल्हि प्राधान्ये" वल्हते वल्हिः । "पदिपठि०" [उ.६०७] इति इः ।</div>
<div class="data">बाहुलकाद् दीर्घे, वाल्हयः । स्वार्थिके के, वाल्हिकाः देशस्तेषु भवं वाह्लिकम् । "कोपा-</div>
<div class="data">न्त्यात्०" [ ६।३।५६ ] इति अण् ।</div>
<div class="data">"कुच सम्पर्चनकौटिल्यप्रतिष्टम्भविलेखनेषु" संकोचति कुटिलीभवति</div>
<div class="data">संङ्कोचम् । "अच्" [ ५।१।४९ ] इत्यच् । "पिशंत् अवयवेऽपि पिशति पिशुनम् ।</div>
<div class="data">"पिशिमिथिक्षुधिभ्यः कित्" [उ.२९०] इति किद् उनः । वर्ण्यते वर्ण्यम् । "य</div>
<div class="data">एच्चाऽऽतः" [ ५।१।२८ ] इति यः । असृक्‌संज्ञाऽस्य असृक्‌संज्ञम् । "कुकि आदाने"</div>
<div class="data">कुक्यते कुङ्कुमम् । "कुन्दुमलिन्दुमकुङ्कुमविद्रुमपट्‌टुमादयः" [उ.३५२] इति 'कुम'—</div>
<div class="data">प्रत्ययान्तो निपात्यते । क्लीबलिङ्गोऽयम् । <b>वाचस्पतिस्तु</b> "निदाघेऽपि कुङ्कुमः सुखः</div>
<div class="data">स्यात्" इति पुंस्याह । तत्र अग्निशिखम्, कश्मीरजम् , हरिचन्दनम् असृक् च ॥ ५१ ॥</p></div>
<div class="data"></div>
<span id="1964"></span><div class="syns">कालानुसार्य-क्ली</div>
<div class="data"><b>जापके कालानुसार्यम् ।</b></div>
<div class="data"></div>
<div class="data"><p>जापकाद्रिभवत्वात् जापकम् कालीयकम् , तत्र कालायाम् भूमौ अनुसार्यते</div>
<div class="data">कालानुसार्यम् ।</p></div>
<div class="data"></div>
<span id="1966"></span><div class="syns">यावन-पुं</div>
<div class="data"><b>यावनोऽपि च सिल्हके ।</b></div>
<div class="data"></div>
<div class="data"><p>यवनदेशे भवो यावनः । "भवे" [ ६।३।१२३ ] इति अण् । "सिलत् उञ्छे"</div>
<div class="data">दन्त्यादिः । सिलति सिल्हः । "बहुलम्" [ ५।१।२ ] इति हः । सिलम् जहाति इति</div>
<div class="data">वा । "क्वचित्" [ ५।१।१७१ ] इति डः, के, सिल्हकम् , तत्र ।</p></div>
<div class="data"></div>
<span id="1973"></span><div class="syns">मकुट-पुं</div>
<div class="data"><b>मकुटोऽपि च कोटीरे ।</b></div>
<div class="data"></div>
<div class="data"><p>"मकुङ् मण्डने" मङ्क्यते मण्ड्यते शिरोऽनेन मकुटम् । "मङ्केर्मकमुकौ च"</div>
<div class="data">[उ.१५४] इति उटः, मङ्केश्च मक् इत्यादेशः । "कुटत् कौटिल्ये" कुटति कोटी-</div>
<div class="data">रम् । "कृशृपपूग्‌मञ्जिकुटि०" [उ.४१८] इति ईरः । बाहुलकाद् गुणः, तत्र तिरी-</div>
<div class="data">टम् अपि ।</p></div>
<div class="data"></div>
<span id="1981"></span><div class="syns">चित्रक-क्ली</div>
<div class="data"><b>चित्रकं च विशेषके ॥ ५२ ॥</b></div>
<div class="data"></div>
<div class="data"><p>चित्र्यते शिरोऽनेन चित्रम् , के, चित्रकम् । क्लीबलिङ्गः । विशिनष्टि ललाटम्</div>
<div class="data">विशेषकम् । पुंक्लीबलिङ्गः । तिलकस्तत्र ॥ ५२ ॥</p></div>
<div class="data"></div>
<span id="1983"></span><div class="syns">वतंस-पुं</div>
<div class="data"><b>वतंसोऽप्यवतंसे स्यात् ।</b></div>
<div class="data"></div>
<div class="data"><p>"भूष तसु अलङ्कारे" अवतंस्यतेऽनेन अवतंसः ।</div>
<div class="data"></div>
<div class="data"></div>
<div class="data">;p{0035}</div>
<div class="data"></div>
<div class="data">"व्यञ्जनाद् घञ्‌" [ ५।३।१३२ ] "वाऽवाप्योस्तनिक्रीधाग्नहोर्वपी" [ ३।२।</div>
<div class="data">१५६ ] इति अवस्य 'व' आदेशे वतंसः । अवतनोति शोभाम् इति अवतंसः, तत्र । "व्य-</div>
<div class="data">वाभ्यां तनेरीच्च वेः" [उ.५६५] इति सः । वीतंसोऽपि ।</p></div>
<div class="data"></div>
<span id="1984"></span><div class="syns">पत्रवल्लरी-स्त्री,पत्रमञ्जरी-स्त्री</div>
<div class="data"><b>पत्रभङ्ग्यां तु पण्डितैः ।</div>
<div class="data">पत्राद् वल्लरी तत्र मञ्जरी च तथोदिता ॥ ५३ ॥</b></div>
<div class="data"></div>
<div class="data"><p>पत्राकृतिर्भङ्गिः पत्रभङ्गिः । "इतोऽक्त्यर्थात्" [ २।४।३२ ] इति ङ्‌याम् पत्रभङ्गी,</div>
<div class="data">तस्यां पत्रभङ्ग्याम्—पत्रलेखायाम् । स्त्रीणां कपोल—स्तनमण्डलादिषु कस्तूरिकादिभिः</div>
<div class="data">पत्ररचनायामित्यर्थः । पत्रात् पत्रशब्दादग्रे वल्लरी इति प्रयोज्यते तत एवं, पत्राकृति-</div>
<div class="data">र्वल्लरी पत्रवल्लरी । पत्राकृतिर्मञ्जरी पत्रमञ्जरी । पण्डितैः उदिता—</div>
<div class="data">कथिता ॥ ५३ ॥</p></div>
<div class="data"></div>
<span id="1989"></span><div class="syns">कर्णान्दू-स्त्री</div>
<div class="data"><b>कर्णान्दूरपि कर्णान्दुः ।</b></div>
<div class="data"></div>
<div class="data"><p>कर्णयोः अन्द्यते बध्यते कर्णान्दूः । "कृषिचमितनिधन्यन्दि०" [उ.८२९] इति</div>
<div class="data">ऊः प्रत्ययः । इति <b>वैजयन्तीकारः</b> । "भृमृतृत्सरि०" [उ.७१६] इति बहुवचनाद्</div>
<div class="data">'उ' प्रत्यये कर्णान्दुः । [^1]उत्क्षिप्तिका कर्णलालिका इत्यन्ये । यदाहुः[^1]——</div>
<div class="data">"उत्क्षिप्तिकायां कर्णान्दुः कर्णपाश्यामपि स्त्रियाम्" । [ ]</div>
<div class="data">इति । द्वयोरपि <b>यथा</b>—"सुवर्णकर्णान्दुविलोलकर्णा ।" [ ]</p></div>
<div class="data"></div>
<span id="2013"></span><div class="syns">परिहार्य-पुं</div>
<div class="data"><b>परिहार्योऽपि कङ्कणम् ।</b></div>
<div class="data"></div>
<div class="data"><p>परि—सर्वतोभावे ह्रियते परिहार्यः । "ऋवर्णव्यञ्जनाद् ध्यण्" [ ५।१।१७ ]</div>
<div class="data">इति ध्यण् । कङ्कते याति हस्तम् कङ्कणम् । "तृकृशृपभृवृश्रुरुहिरु०" [उ.१८७] इति</div>
<div class="data">अणः । प्रतिसरः ।</p></div>
<div class="data"></div>
<span id="2018"></span><div class="syns">कङ्कणी-स्त्री</div>
<div class="data"><b>किङ्कणी कङ्कणी तुल्ये ।</b></div>
<div class="data"></div>
<div class="data"><p>कङ्कते याति कटीम् किङ्कणिः कङ्कणिश्च । "कङ्केरिच्चास्य वा" [उ.६३९]</div>
<div class="data">इति अणिः, धातोः अकारस्य च इकारो वा भवति । ङ्याम् किङ्कणी कङ्कणी[^2], किङ्किणीका</div>
<div class="data">इत्यपि ।</p></div>
<div class="data"></div>
<span id="2020"></span><div class="syns">आच्छादन-क्ली</div>
<div class="data"><b>आच्छादाच्छादने समे ॥ ५४ ॥</b></div>
<div class="data"></div>
<div class="data"><p>आच्छाद्यतेऽनेन आच्छादः । "युवर्ण०" [ ५।३।२८ ] इति अल् । आच्छाद-</div>
<div class="data">नम् । "करणाऽऽधारे" [ ५।३।१२९ ] अनट् इति अनट् । वस्त्रनाम्नी ॥ ५४ ॥</p></div>
<div class="data"></div>
<span id="2043"></span><div class="syns">कूर्पास-पुं</div>
<div class="data"><b>कूर्पासोऽप्यङ्गिका ।</b></div>
<div class="data"></div>
<div class="data"><f id="1">जे. प्रतौ. 'उत्क्षिप्तिका कर्णलालिकेत्यन्ये । यदाहुः' इति पाठो नास्ति ।</f></div>
<div class="data"><f id="2">जे. 'कङ्कणी' नास्ति ।</f></div>
<div class="data"></div>
<div class="data"></div>
<div class="data">;p{0036}</div>
<div class="data"></div>
<div class="data"><p>"कुरत् शब्दे" कुरति कूर्पासः । "कृकुरिभ्यां पासः" [उ.५८३] इति पासः ।</div>
<div class="data">कूर्परे अस्यते वा, पृषोदरादित्वात् साधुः । अङ्गस्य प्रतिकृतिरिति अङ्गिका । "तस्य</div>
<div class="data">तुल्ये कः संज्ञाप्रतिकृत्योः" [ ७।१।१०८ ] इति कः । कञ्चुलिकानाम्नी ।</p></div>
<div class="data"></div>
<span id="2047"></span><div class="syns">कक्षापुट-पुं</div>
<div class="data"><b>कक्षापटे कक्षापुटोऽपि च ।</b></div>
<div class="data"></div>
<div class="data"><p>कक्षयोः पटः कक्षापटः, कौपीनम् , तत्र कक्षयोः पुटः कक्षापुटः ।</p></div>
<div class="data"></div>
<span id="2057"></span><div class="syns">वर्णपरिस्तोम-पुं,आस्तरण-क्ली</div>
<div class="data"><b>कुथे वर्णपरिस्तोम इत्यखण्डं जगुः परे ॥ ५५ ॥</div>
<div class="data">तत्रास्तरणमिति च</b></div>
<div class="data"></div>
<div class="data"><p>कुथ्यते क्लिश्यते कुथः स्थादित्वात् कः[^1] । क्रियते कार्यते वा "पथयूथ०"</div>
<div class="data">[उ.२३१] इति थे निपात्यते । तत्र वर्ण्यते वर्णः । परिस्तोम्यते प्रस्तीर्यते[^2] परि-</div>
<div class="data">स्तोमः । वर्णश्चासौ परिस्तोमश्च वर्णपरिस्तोमः । अखण्डम् परिपूर्णम् जगुः—ऊचुः</div>
<div class="data">अपरे <b>आचार्याः</b> ॥ ५५ ॥ तत्र कुथे "स्तृग्‌श्‌ आच्छादने" आस्तीर्यते हस्तिपृष्ठम्[^3] अनेन</div>
<div class="data">आस्तरणम् । "करणाऽऽधारे" [ ५।३।१२९ ]इति अनट् ।</p></div>
<div class="data"></div>
<span id="2064"></span><div class="syns">अवसक्थिका-स्त्री</div>
<div class="data"><b>पल्यङ्कोऽप्यवसक्थिका ।</b></div>
<div class="data"></div>
<div class="data"><p>पर्यञ्च्यते पर्यङ्क्यते वा पल्यङ्कः । "परेर्धाङ्क०" [ २।३।१०३ ] इति लत्वम् ।</div>
<div class="data">सक्थिप्रतिकृतिः सक्थिका, यष्टिः । अव आलम्बने अव्ययम् । अव आलम्बनार्थम्</div>
<div class="data">सक्थिका अत्र अवसक्थिका । अवनद्धे अवकृष्टे वा सक्थिनी अस्याम् अवसक्थिका ।</div>
<div class="data">"सक्थ्यक्ष्णः स्वाङ्गे" [ ७।३।१२६ ] इति समासान्तः टः प्रत्ययः, टित्त्वात् ङीः, ततः</div>
<div class="data">स्वार्थे कः प्रत्ययः ।</p></div>
<div class="data"></div>
<span id="2058"></span><div class="syns">यमनी-स्त्री</div>
<div class="data"><b>यमन्यपि प्रतिसीरा</b></div>
<div class="data"></div>
<div class="data"><p>"यमू उपरमे" यच्छन्ति अस्याम् यमनी । यम्यतेऽनया वा अनट् । प्रति</div>
<div class="data">सिन्वन्ति एनाम् प्रतिसीरा । "चिजिशुसि०" [उ.३९२] इति रः ।</p></div>
<div class="data"></div>
<span id="2062"></span><div class="syns">प्रस्तर-पुं</div>
<div class="data"><b>स्रस्तरः प्रस्तरोऽपि च ॥ ५६ ॥</b></div>
<div class="data"></div>
<div class="data"><p>स्रंसते अत्रेति स्रस्तरः । "जठर०" [उ.४०३] इति अरे निपात्यते ।</div>
<div class="data">प्रकर्षेण स्तीर्यते प्रस्तरः, पल्लवपत्रादिरचिता शय्या ॥ ५६ ॥</p></div>
<div class="data"></div>
<span id="2066"></span><div class="syns">प्रतिग्रह-पुं,पतद्ग्राह-पुं</div>
<div class="data"><b>प्रतिग्रहपतद्‌ग्राहावपि स्यातां पतद्‌ग्रहे ।</b></div>
<div class="data"></div>
<div class="data"><p>प्रतिगृह्‌णाति आवेलकादि प्रतिग्रहः । पतद् गृहणाति पतद्‌ग्राहः । "वा ज्व-</div>
<div class="data">लादि०" [ ५।१।६२ ] इति णः । स्याताम्—भवेताम् । पतद् गृह्‌णाति पतद्‌ग्रहः, तत्र ।</p></div>
<div class="data"></div>
<span id="2067"></span><div class="syns">मकुर-पुं</div>
<div class="data"><b>मुकुरोऽप्याऽऽत्मदर्शे—</b></div>
<div class="data"></div>
<div class="data"><f id="1">जे. स्थादित्वात् साधुः ।</f></div>
<div class="data"><f id="2">प्रा. प्रस्तार्यते ।</f></div>
<div class="data"><f id="3">प्रा. "हस्तिपृष्ठम्" नास्ति ।</f></div>
<div class="data"></div>
<div class="data"></div>
<div class="data">;p{0037}</div>
<div class="data"></div>
<div class="data"><p>मङ्क्यते मण्ड्यते वपुः अनेन मुकुरः । "मङ्केर्न लुक् वोच्चास्य" [उ.४२४]</div>
<div class="data">इति । "मकुङ् मण्डने" इत्यस्य[^1] उरः प्रत्ययः नकारस्य लुक्, अकारस्य च वा उकारः</div>
<div class="data">स्यात् । आत्मा दृश्यते अनेन आत्मदर्शो दर्पणः, तत्र ।</p></div>
<div class="data"></div>
<span id="2070"></span><div class="syns">कसिपु-पुंक्ली</div>
<div class="data"><b>अथ कशिपुः कसिपुः समौ ॥ ५७ ॥</b></div>
<div class="data"></div>
<div class="data"><p>कसति गच्छति क्लेशोऽनेन कसिपुः । पुंक्लीबलिङ्गः । "कश शब्दे" कशति</div>
<div class="data">क्लेशम् कशिपुः । तालव्यमध्य इति <b>अमरः</b> । उभयत्र "कस्यर्त्तिभ्यामिपुक्" [उ.-</div>
<div class="data">७९८] इति इपुक् ॥ ५७ ॥</p></div>
<div class="data"></div>
<span id="2073"></span><div class="syns">यावक-पुं</div>
<div class="data"><b>यावकालक्तकौ यावे</b></div>
<div class="data"></div>
<div class="data"><p>याव एव यावकः । "यावादिभ्यः कः" [ ७।३।१५ ] इति स्वार्थे कः</div>
<div class="data">प्रत्ययः । न लज्जते अलति दीप्यते वा अलक्तः । "पुतपित्त०" [उ.२०४] इति ते</div>
<div class="data">निपात्यते । यद्‌वा ईषद् रक्त अरक्तस्ततो रस्य लत्वम् । "यावादिभ्यः कः" [ ७।३।१५ ]</div>
<div class="data">इति स्वार्थिके के, अलक्तकः । यूयते यौति मिश्रीभवति वा यवः । स एव "प्रज्ञादि०"</div>
<div class="data">[ ७।२।१६५ ] अणि, यावः, तत्र । <b>यद् धनपालः</b>——</div>
<div class="data">तद्रागो यावकोऽलक्तकः स्मृतः" ।</div>
<div class="data"><b>अमरादयस्तु</b>——"यावालक्तौ लाक्षादिभिः सहैकार्थो"[ ] आहुः ।</p></div>
<div class="data"></div>
<span id="2076"></span><div class="syns">वीजन-क्ली</div>
<div class="data"><b>तुल्ये व्यजनवीजने ।</b></div>
<div class="data"></div>
<div class="data"><p>व्यजन्ति विक्षिपन्ति वातम्[^2] अनेन व्यजनम् , तालवृन्तम् । अनट् । "ईजि</div>
<div class="data">कुत्सने च, चकाराद् गतौ" विशेषेण ईज्यते प्रेर्यते वीजनम् । "अनट" [ ५।३।१२४ ]</div>
<div class="data">इति अनट् । "वीजण्‌ व्यजने" अनटि, इत्यस्य वा रूपम्[^3] । तुल्ये—समे ।</p></div>
<div class="data"></div>
<span id="2080"></span><div class="syns">गिरियक-पुं,गिरिक-पुं</div>
<div class="data"><b>गिरीयको गिरिकोऽपि बालक्रीडनके मतौ ॥ ५८ ॥</b></div>
<div class="data"></div>
<div class="data"><p>गीर्यते याति च गिरीयकः । पृषोदरादित्वात् साधुः । गीर्यते गिरिः । "नाम्यु-</div>
<div class="data">पान्त्यकग०" [उ.६०९] इति किद् इः, स्वार्थिके के, गिरिकः । बालाः क्रीडन्ति</div>
<div class="data">अनेन बालक्रीडनम् , स्वार्थिके के बालक्रीडनकम् , तत्र, मतौ—सम्मतौ ॥ ५८ ॥</p></div>
<div class="data"></div>
<span id="2081"></span><div class="syns">गेण्डुक-पुं</div>
<div class="data"><b>गेण्डुकोऽपि गेन्दुकः</b></div>
<div class="data"></div>
<div class="data"><p>गाते गच्छति गाः—गच्छन् ईड्यते—स्तूयते गेण्डुकः । "कञ्चुकांशुक०"</div>
<div class="data">[उ.५७] इति उके निपात्यते । गाः—गच्छन् इन्दुकः—गुडकः[^4] गेन्दुकः, गगने इन्दुरिव</div>
<div class="data">वा पृषोदरादित्वात् साधुः । कन्दुः अपि ।</p></div>
<div class="data"></div>
<div class="data"><f id="1">जे. इत्यस्मात् रः ।</f></div>
<div class="data"><f id="2">जे. वातमनोन ।</f></div>
<div class="data"><f id="3">प्रा. प्रतौ—'वीजण्‌ व्यजने अनटि इत्यस्य वा रूपम्' इति नास्ति पाठः ।</f></div>
<div class="data"><f id="4">प्रा. 'गुडकः' नास्ति ।</f></div>
<div class="data"></div>
<div class="data"></div>
<div class="data">;p{0038}</div>
<div class="data"></div>
<span id="2082"></span><div class="syns">मूर्धावसिक्त-पुं</div>
<div class="data"><b>राट् मूर्द्धावसिक्त इत्यपि ।</b></div>
<div class="data"></div>
<div class="data"><p>राजते दीप्यते राट् राजा । मूर्द्धनि—मस्तके अवसिच्यते स्म मूर्द्धावसिक्तः ।</p></div>
<div class="data"></div>
<span id="2086"></span><div class="syns">सर्वदमन-पुं</div>
<div class="data"><b>भरतः सर्वदमनोऽपि</b></div>
<div class="data"></div>
<div class="data"><p>बिभर्त्ति धरणीम् इति भरतः—दौष्यन्तिः । "दृपृभृ०" [उ.२०७] इति अतः ।</div>
<div class="data">सर्वान् दमयति सर्वदमनः । "नन्द्यादिभ्योऽनः" [ ५।१।५२ ] इति अनः ।</p></div>
<div class="data"></div>
<span id="2138"></span><div class="syns">रामचन्द्र-पुं,रामभद्र-पुं</div>
<div class="data"><b>अथ दाशरथावुभौ ॥ ५९ ॥</div>
<div class="data">रामचन्द्र—रामभद्रौ</b></div>
<div class="data"></div>
<div class="data"><p>दशरथस्य अपत्यम् दाशरथिः । "अत इञ्" [ ६।१।३१ ] इति इञ् ।</div>
<div class="data">तत्र दाशरथौ रामे । रमते रामः "वा ज्वला०" [ ५।१।६२ ] इति णः । चन्दति</div>
<div class="data">दीप्यते आह्लादयति वा चन्द्रः । "ऋज्यजि०" [उ.३८८] इति कित् रः । राम-</div>
<div class="data">श्चासौ चन्द्रश्च रामचन्द्रः । भन्दते मनोऽत्र भद्रः । "भन्देर्वा'' [उ.३९१] इति</div>
<div class="data">रो नलुक् । रामश्चासौ भद्रश्च रामभद्रः ।</p></div>
<div class="data"></div>
<span id="2142"></span><div class="syns">हनूमत्-पुं</div>
<div class="data"><b>हनूमानपि मारुतौ ।</b></div>
<div class="data"></div>
<div class="data"><p>हनुः अस्त्यस्य हनूमान् । "घञ्युपसर्गस्य बहुलम्" [ ३।२।८६ ] इति</div>
<div class="data">बहुलवचनात् दीर्घः । <b>इन्द्रव्याकरणे</b> तु "क्वचिन्मतौ दीर्घः" [ ] इत्यनेन</div>
<div class="data">सूत्रेण दीर्घः । "हनूः इति दीर्घोकारान्तोऽयम्" इति <b>अन्ये</b> । मारुतस्य अपत्यम्</div>
<div class="data">मारुतिः । "अत इञ्" [ ६।१।३१ ] इति इञ् । तत्र ।</p></div>
<div class="data"></div>
<span id="2140"></span><div class="syns">सुग्रीवाग्रज-पुं</div>
<div class="data"><b>वालौ सुग्रीवाग्रजोऽपि,</b></div>
<div class="data"></div>
<div class="data"><p>वालयतीति वालिः । "स्वरेभ्य इः'' [उ.६०६] इति इः । तत्र सुग्रीवस्य</div>
<div class="data">अग्रजः सुग्रीवाग्रजः ।</p></div>
<div class="data"></div>
<span id="2147"></span><div class="syns">बीभत्सु-पुं</div>
<div class="data"><b>पार्थे बीभत्सुरित्यपि ॥ ६० ॥</b></div>
<div class="data"></div>
<div class="data"><p>पृथायाः—कुन्त्या अपत्यम् पार्थः अर्जुनः, तत्र बीभत्सते बीभत्सुः । "सन्-</div>
<div class="data">भिक्षाऽऽशंसेरुः" [ ५।२।३३ ] इति उः ॥ ६० ॥</p></div>
<div class="data"></div>
<span id="2153"></span><div class="syns">सालवाहन-पुं</div>
<div class="data"><b>सातवाहनवत् सालवाहनोऽपि प्रकीर्त्तितः ।</b></div>
<div class="data"></div>
<div class="data"><p>सातम्—दत्तम् सुखम् वाहनम् अस्य सातवाहनः । सालस्य—देवदारुद्रुमस्य</div>
<div class="data">वाहनम् अस्य सालवाहनः । सालम्—लक्ष्मीदीप्तम् वाहनम् अस्येति वा । वदर्थः</div>
<div class="data">प्राग्वद् अवसेयः । प्रकीर्त्तितः कथितः बुधैरिति गम्यते ।</p></div>
<div class="data"></div>
<span id="2168"></span><div class="syns">परिजन-पुं,परिबर्हण-क्ली</div>
<div class="data"><b>परिच्छदे परिजनः परिबर्हणमित्यपि ॥ ६१ ॥</b></div>
<div class="data"></div>
<div class="data"><p>परितश्छाद्यतेऽनेन परिच्छदः । "पुन्नाम्नि०" [ ५।३।१३० ] इति घे, "एको-</div>
<div class="data">पसर्गस्य०" [ ४।२।३४ ] इति ह्रस्वः । परिवारः तत्र परितो जन्यतेऽनेन परिजनः ।</div>
<div class="data"></div>
<div class="data"></div>
<div class="data">;p{0039}</div>
<div class="data"></div>
<div class="data">परिबर्ह्यते—वर्द्ध्यते परिबर्ह्यते[^1] प्राधान्यम् भज्यते हिंस्यते वाऽनेन परिबर्हणम् ।</div>
<div class="data">"करणाऽऽधारे" [ ५।३।१२९ ] इति अनट् । परिधायोऽपि ॥ ६१ ॥</p></div>
<div class="data"></div>
<span id="2178"></span><div class="syns">बुद्धिसहाय-पुं</div>
<div class="data"><b>मन्त्री बुद्धिसहायोऽपि</b></div>
<div class="data"></div>
<div class="data"><p>मन्त्रः कर्तव्यावधारणम् अस्त्यस्य मन्त्री । बुद्ध्याः सहायः—सखा बुद्धिसहायः ।</div>
<div class="data">"मन्त्रिण्‌ गुप्तभाषणे" "पदिपठिपचिस्थलि०" [उ.६०७] इति 'इ' प्रत्यये</div>
<div class="data">मन्त्रयति मन्त्रिः इत्यपि ।</p></div>
<div class="data"></div>
<span id="2183"></span><div class="syns">वेत्रधर-पुं</div>
<div class="data"><b>वेत्री वेत्रधरोऽपि च ।</b></div>
<div class="data"></div>
<div class="data"><p>वेत्रम्—वेत्रदण्डः अस्त्यस्य वेत्री । वेत्रम् धरतीति वेत्रधरः ।</p></div>
<div class="data"></div>
<span id="2188"></span><div class="syns">हेमाध्यक्ष-पुं,हैरिक-पुं</div>
<div class="data"><b>हेमाध्यक्षे हैरिकोऽपि ।</b></div>
<div class="data"></div>
<div class="data"><p>हेम्नः स्वर्णस्य[^2] अध्यक्षः हेमाध्यक्षः । तत्र हिरण्ये नियुक्तो हैरिकः, इति</div>
<div class="data"><b>नैरुक्ताः</b> । "तत्र नियुक्ते" [ ६।४।७४ ] इति इकण् ।</p></div>
<div class="data"></div>
<span id="2189"></span><div class="syns">टङ्कपति-पुं</div>
<div class="data"><b>टङ्कपतिस्तु नैष्किके ॥ ६२ ॥</b></div>
<div class="data"></div>
<div class="data"><p>टङ्कानाम्—दीनारादीनाम् पतिः टङ्कपतिः । निष्के—दीनारादौ नियुक्तो नैष्किकः ।</div>
<div class="data">"तत्र नियुक्ते" [ ६।४।७४ ] इति इकण् ॥ ६२ ॥</p></div>
<div class="data"></div>
<span id="2198"></span><div class="syns">शुद्धान्ताध्यक्ष-पुं,आन्तर्वेशिक-पुं,आन्तःपुरिक-पुं</div>
<div class="data"><b>शुद्धान्ताध्यक्ष आन्तर्वेश्मिकान्तःपुरिकावपि ।</b></div>
<div class="data"></div>
<div class="data"><p>शुद्धान्ते—अन्तःपुरे अध्यक्षः शुद्धान्ताध्यक्षः । अन्तर्वेश्मनि नियुक्तः आन्तर्वे-</div>
<div class="data">श्मिकः । अन्तःपुरे नियुक्तः आन्तःपुरिकः । उभयत्र "तत्र नियुक्ते" [ ६।४।७४ ]</div>
<div class="data">इति इकण् ।</p></div>
<div class="data"></div>
<span id="2204"></span><div class="syns">सहाय-पुं,साप्तपदीन-पुं</div>
<div class="data"><b>सहाय—साप्तपदीनौ सख्यौ ।</b></div>
<div class="data"></div>
<div class="data"><p>सह अयते चरति सहायः । सप्तभिः पदैः अवाप्यते साप्तपदीनः । "समांसमीन०"</div>
<div class="data">[ ७।१।१०५ ] इति ईनञि साधुः । सनोति सनति वा सखा—मित्रम् , तत्र ।</div>
<div class="data">"सनेर्डखिः" [उ.६२५] इति डखिः । नन्तोऽपि ।</p></div>
<div class="data"></div>
<span id="2202"></span><div class="syns">असुहृद्-पुं</div>
<div class="data"><b>असुहृदप्यरौ ॥ ६३ ॥</b></div>
<div class="data"></div>
<div class="data"><p>न सुहृत्—मित्रम् असुहृत् । नास्ति शोभनम् हृदयम् अस्य वा । इयर्ति अरिः ।</div>
<div class="data">"स्वरेभ्य इः" [उ.६०६] इति इः । तत्र दुर्भिदः, भ्रातृव्यः, निगृहीतासिः, आत-</div>
<div class="data">तायी च ॥ ६३ ॥</p></div>
<div class="data"></div>
<span id="2255"></span><div class="syns">नीति-स्त्री</div>
<div class="data"><b>नये नीतिरपि ।</b></div>
<div class="data"></div>
<div class="data"><p>नयनम् नयः । अल्‌ । नयति शोभाम् वा । "अच्" [ ५।१। ४९ ] इति</div>
<div class="data">अच् । तत्र । नीयते नयनम् वा नीतिः । "स्त्रियां क्तिः" [ ५।३।९१ ] इति क्तिः ।</p></div>
<div class="data"></div>
<div class="data"><f id="1">जे. प्रतौ—'वर्द्ध्यते परिबर्ह्यते' इति पाठो नोपलभ्यते ।</f></div>
<div class="data"><f id="2">जे. सुवर्णस्य ।</f></div>
<div class="data"></div>
<div class="data"></div>
<div class="data">;p{0040}</div>
<div class="data"></div>
<span id="2262"></span><div class="syns">शिबिर-पुं</div>
<div class="data"><b>स्कन्धावारेऽपि शिबिरो मतः ।</b></div>
<div class="data"></div>
<div class="data"><p>चतुरङ्गसैन्यस्य प्रधानभूतत्वात् राजा स्कन्धस्तम् आवृणोति स्कन्धावारः, तत्र ।</div>
<div class="data">कर्मणः अण् । "शव गतौ" तालव्यादिः । शवति चतुरङ्गसैन्यम् इति शिबिरः ।</div>
<div class="data">"शवशशेरिच्चातः" [उ.४१३] इति इरः, धातोः अकारस्य च इकारादेशः ।</p></div>
<div class="data"></div>
<span id="2277"></span><div class="syns">जयन्ती-स्त्री,पटाका-स्त्री</div>
<div class="data"><b>जयन्त्यपि वैजयन्त्यां पटाकाऽपि प्रकीर्त्तिता ॥ ६४ ॥</b></div>
<div class="data"></div>
<div class="data"><p>जयति जयन्ती । <b>"तजीभूवदि०"</b> [उ.२२१] इति अन्तः । विजयन्तस्य</div>
<div class="data">इयम् वैजयन्ती । "तस्येदम्" [ ६।३।१६० ] इति अण् । "अणञेये०" [ २।४।२० ]</div>
<div class="data">इति ङीः । तस्याम् । "पट गतौ" पटति पटाका । "शलिबलिपतिवृतिनभिपटि०"</div>
<div class="data">[उ.३४] इति आकः । प्रकीर्तिता—कथिता । धूका, ध्वाजिः च ॥ ६४ ॥</p></div>
<div class="data"></div>
<span id="6006"></span><div class="syns">ध्वज-पुं,पताकादण्ड-पुं</div>
<div class="data"><b>ध्वजः पताकादण्डोऽपि ।</b></div>
<div class="data"></div>
<div class="data"><p>ध्वजति धूयते ध्वजः । पताकायाः दण्डः पताकादण्डः तन्नाम ।</p></div>
<div class="data"></div>
<span id="2305"></span><div class="syns">झम्पान-क्ली</div>
<div class="data"><b>झम्पानं याप्ययानवत् ।</b></div>
<div class="data"></div>
<div class="data"><p>"चमूछमूजमूझमूजिमू अदने" झमति अत्ति इव झम्पानम् । "मुमुचान—</div>
<div class="data">युयुधान०" [उ.२७८ ] इति आने निपात्यते । याप्यस्य अशक्तस्य यानम्—युग्या-</div>
<div class="data">ख्यम् याप्ययानम् । यथा 'याप्ययान' शब्दः शिबिकावाची तथाऽयमपीति <b>गौडः</b> ।</p></div>
<div class="data"></div>
<span id="2309"></span><div class="syns">सादिन्-पुं,सव्येष्ठ-पुं</div>
<div class="data"><b>सादी सव्येष्ठोऽपि सूते ।</b></div>
<div class="data"></div>
<div class="data"><p>"षद्लृं विशरणगत्यवसादनेषु" सीदतीति सादी । ग्रहादित्वाद् णिन् ।</div>
<div class="data">सादिः अपि । सव्ये तिष्ठतीति सव्येष्ठः । "स्थापास्नात्रः कः" [ ५।१।१४२ ] इति</div>
<div class="data">कः । भीरुष्ठानादित्वात् षत्वम् , सप्तम्यलुप् च । सुनोति सूतः । "सुसितनि०" [उ.</div>
<div class="data">२०३] इति तो दीर्घत्वं च । सुवतीति वा । तत्र ।</p></div>
<div class="data"></div>
<span id="2323"></span><div class="syns">कवचित-पुं</div>
<div class="data"><b>कवचितोऽपि वर्मिते ॥ ६५ ॥</b></div>
<div class="data"></div>
<div class="data"><p>कवचम् जातम् अस्य कवचितः । वर्म जातम् अस्य वर्मितः । उभयत्र</div>
<div class="data">तारकादित्वाद् इतः, तत्र ॥ ६५ ॥</p></div>
<div class="data"></div>
<span id="2324"></span><div class="syns">दंशन-क्ली,त्वक्त्र-क्ली,तनुत्राण-क्ली</div>
<div class="data"><b>कवचे दंशनं त्वक्‌त्रं तनुत्राणमपि स्मृतम् ।</b></div>
<div class="data"></div>
<div class="data"><p>"कुङ् शब्दे" कवते कवचम् । पुंक्लीबलिङ्गः । "कल्यविमदिमणिकुकणिकटि-</div>
<div class="data">कॄभ्योऽचः" [उ.११४] इति अचः । दश्यते—बध्यते देहे दंशनम् । "अनट्"</div>
<div class="data">[ ५।३।१२४ ] इति अनट् । त्वचम् त्रायते त्वक्‌त्रम् । "क्वचित्" [ ५।१।१७१ ]</div>
<div class="data">इति डः । तनोः—शरीरस्य त्राणम्—रक्षणम् तनुत्राणम् । स्मृतम्—उक्तम् । अरित्रम्</div>
<div class="data">इत्यपि ।</p></div>
<div class="data"></div>
<span id="2326"></span><div class="syns">अधियाङ्ग-क्ली,धियाङ्ग-क्ली</div>
<div class="data"><b>अधियाङ्गं धियाङ्गं चाधिकाङ्गवदुदाहृतम् ॥ ६६ ॥</b></div>
<div class="data"></div>
<div class="data"></div>
<div class="data">;p{0041}</div>
<div class="data"></div>
<div class="data"><p>अधिकम् अङ्गात् अधियाङ्गम् । निरुक्तिवशात् कस्य यकारादेशः । यदाह</div>
<div class="data"><b>मुनिः</b>—"अधियाङ्गं सारसनम्" । [ ] इति । "धिंत् धरणे" धियति देहम् धिया-</div>
<div class="data">ङ्गम् । "पतितमितृपकृशल्वादेरङ्गः" [उ.९८] इति अङ्गः, बाहुलकाद् दीर्घत्वम्</div>
<div class="data">च । यदाह <b>हुग्रः</b> (? दुर्गः)</div>
<div class="data">"तस्य सारसनं ज्ञेयं धियाङ्गं च निबन्धनम्" । [ ] इति । अधिकम् अङ्गात्</div>
<div class="data">अधिकाङ्गम् । यत् सकञ्चुकैर्हृदि धार्यते तन्नामानि । वदर्थः पूर्ववद् अवसेयः ॥ ६६ ॥</p></div>
<div class="data"></div>
<span id="2327"></span><div class="syns">खोल-क्ली</div>
<div class="data"><b>शिरस्कं खोलमप्याहुः</b></div>
<div class="data"></div>
<div class="data"><p>शिरसो मस्तकस्य प्रतिकृतिः शिरस्कम् । "खोलृ खोटने" खोल्यते बाणादि</div>
<div class="data">प्रतिहन्यतेऽनेन खोलम् । अल् ।</p></div>
<div class="data"></div>
<span id="2338"></span><div class="syns">निषङ्गिन्-पुं</div>
<div class="data"><b>स्यान्निषङ्ग्यपि तूणिनि ।</b></div>
<div class="data"></div>
<div class="data"><p>निषङ्गोऽस्त्यस्य निषङ्गी । तूणम् अस्त्यस्य तूणी, धनुर्धरः तत्र ।</p></div>
<div class="data"></div>
<span id="2350"></span><div class="syns">धनू-स्त्री,धनु-पुंक्ली,शरासन-क्ली</div>
<div class="data"><b>चापे धनूधनुशरासनान्यपि विदुर्बुधाः ॥ ६७ ॥</b></div>
<div class="data"></div>
<div class="data"><p>चपस्य—वेणोर्विकारः चापः, तत्र । "विकारे" [ ६।२।३० ] इति अण् ।</div>
<div class="data">धन्यते—अर्थ्यते धनति शब्दायते ज्याघातेन वा धनूः । "कृषिचमितनिधनि०" [उ.</div>
<div class="data">८२९] इति ऊः प्रत्ययः । स्त्रीलिङ्गः । "भृमृतत्सरितनिधनि" [उ.७२६] इति 'उः'</div>
<div class="data">प्रत्यये धनुः उकारान्तः । पुंक्लीबलिङ्गः । शरस्यासनम् शरासनम् । विदुर्जानन्ति</div>
<div class="data">बुधाः—पण्डिताः । कालकम् , कालपृष्ठम् , अवसम् , कमरम् च ॥ ६७ ॥</p></div>
<div class="data"></div>
<span id="2379"></span><div class="syns">फरक-पुं,स्फरक-पुं</div>
<div class="data"><b>फरकस्फरकौ खेटे</b></div>
<div class="data"></div>
<div class="data"><p>फलति विशीर्यते फलम् । स्वार्थिके के फलकम् । रलयोरैक्ये फरकम् ।</div>
<div class="data">पुंक्लीबः । स्फरति चलति स्फरकः । कुटादिः अयमित्येके । तत्पाठबलाच्च णके</div>
<div class="data">वृद्ध्यभावः । खेटयति उत्त्रासयति खेटम् । पुंक्लीबः । तत्र[^1] विविक्त—</div>
<div class="data">वसुनन्दकौ अपि ।</p></div>
<div class="data"></div>
<span id="2381"></span><div class="syns">क्षुरिका-स्त्री,छुरिका-स्त्री</div>
<div class="data"><b>क्षुरिका छुरिका छुरी ।</b></div>
<div class="data"></div>
<div class="data"><p>क्षुरति—विखनति क्षुरिका । णके आप....छुरति—छिनत्ति छुरिका । "अच्"</div>
<div class="data">[ ५।१।४९ ] इति अचि, छुरी ।</p></div>
<div class="data"></div>
<span id="2384"></span><div class="syns">तरवालिका-स्त्री</div>
<div class="data"><b>ईल्यां तरवालिकाऽपि</b></div>
<div class="data"></div>
<div class="data"><f id="1">प्रा. प्रतौ 'तत्र' नास्ति ।</f></div>
<div class="data"></div>
<div class="data"></div>
<div class="data">;p{0042}</div>
<div class="data"></div>
<div class="data"><p>ईल्यते—स्तूयते ईली, एकधारोऽसिः, तुरुष्कायुधम् । तत्र[^1] । तरस्य—बलस्य</div>
<div class="data">वालः तरवालः । अल्पः तरवालस्तरवालिका । न्युब्जः, खड्गः । कडतलम् इति</div>
<div class="data"><b>व्याडिः</b> । स च <b>देश्याम्</b> अपि ।</p></div>
<div class="data"></div>
<span id="2389"></span><div class="syns">पलिघ-पुं</div>
<div class="data"><b>परिघः पलिघः समौ ॥ ६८ ॥</b></div>
<div class="data"></div>
<div class="data"><p>परिहन्यते अनेन[^2] परिघः, लोहबद्धो लगुडः । "परेर्घः" [ ५।३।४० ] इति अलि</div>
<div class="data">'घ' आदेशः । "परेर्घाङ्कयोगे" [ २।३।१०३ ] इत्यनेन रेफस्य लत्वे पलिघः ॥ ६८ ॥</p></div>
<div class="data"></div>
<span id="2409"></span><div class="syns">ऊर्जस्विन्-पुं,ऊर्जस्वत्-पुं</div>
<div class="data"><b>ऊर्जस्व्यूर्जस्वान्</b></div>
<div class="data"></div>
<div class="data"><p>ऊर्ग्‌ बलमस्त्यस्य ऊर्जस्वी । "ऊर्जो विन्‌वलावश्चान्तः" [ ७।२।५१ ]</div>
<div class="data">इति विन् प्रत्ययः, अस् च अन्तः । ऊर्जो बलम् अस्त्यस्य ऊर्जस्वान् । "तदस्या-</div>
<div class="data">स्त्यस्मिन् इति मतुः" [ ७।२।१ ] इत्यनेन ऊर्जयतेरस्‌प्रत्ययान्तस्य मतुः प्रत्ययः ।</div>
<div class="data">मतौ ऊर्ग्वान् अपि । ऊर्जातिशयान्वितः ।</p></div>
<div class="data"></div>
<span id="2417"></span><div class="syns">मङ्ख-पुं,बोधकर-पुं,अर्थिक-पुं</div>
<div class="data"><b>मगधो मङ्खो बोधकरोऽर्थिकः ।</b></div>
<div class="data"></div>
<div class="data"><p>मगधः कण्ड्वादौ । मगध्यति याचते मगधः । अच् । वंशोदीरणेन यो</div>
<div class="data">याचते । <b>यदाहुः</b>—"मागधाः स्तुतिवंशजाः" इति । "मनिंच् ज्ञाने" मन्यते मङ्खः ।</div>
<div class="data">"शमिमनिभ्यां खः" [उ.८४] इति खः । बोधम्—प्रबोधम् करोति मङ्गलपाठैरिति</div>
<div class="data">बोधकरः । अर्थ्येव अर्थिकः । स्वार्थिकः कः । अर्थो विद्यतेऽस्य वा । "अतो-</div>
<div class="data">ऽनेकस्वरात्" [ ७।२।६ ] इति इकः ।</p></div>
<div class="data"></div>
<span id="2414"></span><div class="syns">सौखशायनिक-पुं,सौख्यशय्यिक-पुं</div>
<div class="data"><b>सौखशायनिकः सौखशय्यिकः सौखसुप्तिकः ॥ ६९ ॥</b></div>
<div class="data"></div>
<div class="data"><p>सुखम् च तत् शयनं च सुखशयनम् , सुखशयनम् पृच्छति सौखशायनिकः ।</div>
<div class="data">"सुस्नातादिभ्यः पृच्छति" [ ६।४।४२ ] इति इकण् । अनुशतिकादिपाठात्</div>
<div class="data">उभयपदवृद्धिः । सुखशय्याम् पृच्छति सौखशय्यिकः । सुखम् सुप्तम् पृच्छति सौख-</div>
<div class="data">सुप्तिकः । उभयत्र "सुस्नातादिभ्यः पृच्छति" [ ६।४।४२ ] इति इकण् । वैता-</div>
<div class="data">लिकनामानि ॥ ६९ ॥</p></div>
<div class="data"></div>
<span id="2422"></span><div class="syns">संस्फेट-पुं,सम्फेट-पुं</div>
<div class="data"><b>रणे संस्फेटसम्फेटौ</b></div>
<div class="data"></div>
<div class="data"><p>रणन्ति शब्दायन्ते दुन्दुभयोऽत्र रणम् । पुंक्लीबः । "पुन्नाम्नि०" [ ५।३।</div>
<div class="data">१३० ] इति बाहुलकाद् घः । तत्र । "षट्ट स्फिटण्‌ हिंसायाम्" संस्फेटयति[^3] कातर-</div>
<div class="data">हृदयानि संस्फेटः[^4] । "पुन्नाम्नि०" [ ५।३।१३० ] इति घः । स्फेटोऽपि ।</div>
<div class="data"></div>
<div class="data"><f id="1">जे. प्रतौ 'तत्र' नास्ति ।</f></div>
<div class="data"><f id="2">प्रा. प्रतौ 'अनेन' नास्ति ।</f></div>
<div class="data"><f id="3">जे. संस्फोटयति ।</f></div>
<div class="data"><f id="4">जे. संस्फोटः ।</f></div>
<div class="data"></div>
<div class="data"></div>
<div class="data">;p{0043}</div>
<div class="data"></div>
<div class="data">सम्फेट इति भरतः । पृषोदरादित्वात् साधुः । णके स्फेटकोऽपि । सहुरिः</div>
<div class="data">दन्त्यादिरयम् , हान्त्रम् , असुरिः, घासिः, गुबेरम् , युध्मः, तल्पम् च ।</p></div>
<div class="data"></div>
<span id="2421"></span><div class="syns">द्रविण-क्ली,ऊर्ज्-पुं</div>
<div class="data"><b>बले द्रविणमूर्क्‌ तथा ।</b></div>
<div class="data"></div>
<div class="data"><p>बलति अनेन बलम् । पुंक्लीबः । "वर्षादयः क्लीबे" [ ५।३।२९ ] इति-</div>
<div class="data">अल्[^1] । तत्र । "द्रु गतौ" द्रवति द्रविणम् । "द्रुहृवृहिदक्षिभ्यः इणः [उ.१९४]</div>
<div class="data">इति इणः । "ऊर्जण् बलप्राणनयोः" ऊर्जयतीति ऊर्क्‌ । "दिद्युद्ददृ०" [ ५।२।</div>
<div class="data">८३ ] इति क्विप् । "रात् सः" [ २।१।९० ] इति नियमादत्र संयोगान्तलोपो</div>
<div class="data">नास्ति । परीरम् , ऋजीकम् , माहिनम् , ताविषम् , तविषम् , दृप्रः च ।</p></div>
<div class="data"></div>
<span id="2428"></span><div class="syns">अवस्कन्द-पुं</div>
<div class="data"><b>अवस्कन्दोऽपि धाट्यां स्यात् ,</b></div>
<div class="data"></div>
<div class="data"><p>"स्कन्दं गतिशोषणयोः" अवस्कन्दनम् अवस्कन्दः । अल् । अवस्कन्दन्ति</div>
<div class="data">अत्र वा । अच् । धावन्तोऽटन्ति अस्यां धाटिः । पृषोदरादित्वात् साधुः । ङ्‌याम्</div>
<div class="data">धाटी, तस्याम् ।</p></div>
<div class="data"></div>
<span id="2434"></span><div class="syns">नशन-क्ली</div>
<div class="data"><b>नशनं च पलायने ॥ ७० ॥</b></div>
<div class="data"></div>
<div class="data"><p>नश्यते नशनम् । "अनट्" [ ५।३।१२४ ] इत्यनट् । पलाय्यते पला-</div>
<div class="data">यनम् , तत्र । "उपसर्गस्याऽयौ" [ २।३।१०० ] इत्यनेन उपसर्गसम्बन्धिनो</div>
<div class="data">रेफस्य लत्वम् ॥ ७० ॥</p></div>
<div class="data"></div>
<span id="2445"></span><div class="syns">चारक-पुं</div>
<div class="data"><b>चारकोऽपि भवेद् गुप्तौ,</b></div>
<div class="data"></div>
<div class="data"><p>चरन्ति अनेन चारः । स्वार्थिके के, चारकः । गुप्यते रक्ष्यतेऽस्यां पुमान्</div>
<div class="data">गुप्तिः । "स्त्रियां क्तिः" [ ५।३।९१ ] इति क्तिः । तस्याम् ।</p></div>
<div class="data"></div>
<span id="2460"></span><div class="syns">तपस्विन्-पुं</div>
<div class="data"><b>तापसे तु तपस्व्यपि ।</b></div>
<div class="data"></div>
<div class="data"><p>तपः शीलम् अस्य तापसः । "अङ्‌स्थाच्छत्राऽऽदेः०" [ ६।४।६० ] इति</div>
<div class="data">अञ् । तपोऽस्यास्तीति वा । ज्योत्स्नादित्वाद् अण् । तपो विद्यतेऽस्य तपस्वी ।</div>
<div class="data">"अस्‌तपोमायामेधास्रजो विन्" [ ७।२।४८ ] इति विन् ।</p></div>
<div class="data"></div>
<span id="2465"></span><div class="syns">ब्रह्मन्-पुं</div>
<div class="data"><b>विप्रे ब्रह्माऽपि च</b></div>
<div class="data"></div>
<div class="data"><p>विविधं प्राति—पूरयति विप्रः । "क्वचित् [ ५।१।१७१ ]" इति डः । विशेषेण</div>
<div class="data">पातीति वा । "खुरक्षुर" [उ.३९६] इति रे निपात्यते । तत्र । वृंहते ब्रह्मा ।</div>
<div class="data">अभेदोपचारात् "वृंहेर्नोऽच्च" [उ.९१३] इति मन् , नकारस्य चाऽकारः ।</p></div>
<div class="data"></div>
<span id="2469"></span><div class="syns">आग्नीध्री-स्त्री</div>
<div class="data"><b>आग्नीध्राऽऽग्नीध्र्यपि</b></div>
<div class="data"></div>
<div class="data"><p>"ञिइन्धैपि दीप्तौ" अग्निम् इन्द्धे अग्नीध् क्विप्, "नो व्यञ्जनस्य०" [ ४।२।४५ ]</div>
<div class="data">इति नलुक्[^2] । अग्नीधः । ऋत्विग्‌विशेषस्य इयं आग्नीध्रा । गृहेऽग्नीधो रण्‌ धश्च"</div>
<div class="data"></div>
<div class="data"><f id="1">जे. इत्यण् ।</f></div>
<div class="data"><f id="2">जे. 'न' नास्ति ।</f></div>
<div class="data"></div>
<div class="data"></div>
<div class="data">;p{0044}</div>
<div class="data"></div>
<div class="data">[ ६।३।१७४ ] इति रण् प्रत्ययः । अन्तस्य तृतीयबाधनार्थं धादेशश्च । आग्नीध्रा</div>
<div class="data">एव आग्नीध्री प्रज्ञादित्वात् स्वार्थे अण् इति अण् । "अणञेय०" [ २।४।२० ]</div>
<div class="data">इति ङीः । अग्नीन्धननाम्नी ।</p></div>
<div class="data"></div>
<span id="2477"></span><div class="syns">वृसी-स्त्री</div>
<div class="data"><b>वृषी वृसी ॥ ७१ ॥</b></div>
<div class="data"><p>ब्रुवन्तः सीदन्ति अस्यां वृषी, तपस्विनामासनविशेषः । पृषोदरादित्वात्</div>
<div class="data">साधुः । गौरादित्वाद् ङीः । ब्रुवन्तः सीदन्ति अस्यां वृसी । पृषोदरादित्वात् गौरादि-</div>
<div class="data">त्वाद् ङीः, बाहुलकाद् षत्वाभावः । तालव्योपान्त्योप्ययम् इति एके ॥ ७१ ॥</p></div>
<div class="data"></div>
<span id="2523"></span><div class="syns">शमन-क्ली</div>
<div class="data"><b>शसने शमनं च</b></div>
<div class="data"></div>
<div class="data"><p>"शस् हिंसायाम्" शस्यते शसनम् । "अनट्‌" [ ५।३।१२४ ] इति अनट् ।</div>
<div class="data">शम्यते शमनम् । अनट् । यज्ञविषयिहिंसानाम ।</p></div>
<div class="data"></div>
<span id="2531"></span><div class="syns">दधिषाय्य-क्ली</div>
<div class="data"><b>अथ दधिषाय्यं पृषातके ।</b></div>
<div class="data"></div>
<div class="data"><p>दधिभिः स्यति दधिषाय्यम् । दीव्यतेः दीधीष् इत्यादेशे दीधीषाय्यम् अपि ।</div>
<div class="data">उभावपि "दधिषाय्य—दीधीषाय्यौ" [उ.३७४] इति आय्य प्रत्ययान्तौ निपात्येते ।</div>
<div class="data">पृषद्भिः दधिबिन्दुभिः अङ्क्यते पृषातकः । दधिसंयुक्तमाज्यम् , तत्र । पृषोदरा-</div>
<div class="data">दित्वात् साधुः ।</p></div>
<div class="data"></div>
<span id="2542"></span><div class="syns">अग्न्याहित-पुं</div>
<div class="data"><b>अग्निहोत्रिण्यग्न्याहितोऽपि</b></div>
<div class="data"></div>
<div class="data"><p>अग्निहोत्रम् अस्यास्ति अग्निहोत्री, तत्र । अग्नौ आहितः अग्न्याहितः ।</p></div>
<div class="data"></div>
<span id="2564"></span><div class="syns">उपवस्त्र-क्ली,औपवस्त-क्ली</div>
<div class="data"><b>उपवासे समाविमौ ॥ ७२ ॥</div>
<div class="data">उपवस्त्रमौपवस्तम्</b></div>
<div class="data"></div>
<div class="data"><p>उपवसनम् उपवासः, तत्र । उपवसति अत्र उपवस्त्रम् । "हुयामा०" [उ.४५१]</div>
<div class="data">इति त्रः । क्लीबे <b>माला</b> । पुंस्यपि <b>अरुणः</b> । "वसूच्‌ स्तम्भे" उपवस्यते अनेन</div>
<div class="data">उपवस्तः, 'क्त' प्रत्ययः । तस्येदम् औपवस्तम् । "तस्येदम्" [ ६।३।१६० ] इति</div>
<div class="data">अण् । उपवसथोऽपि । इमौ उपवस्त्रौपवस्तशब्दौ समौ—तुल्यौ ।</p></div>
<div class="data"></div>
<span id="2571"></span><div class="syns">ब्रह्मसूत्र-क्ली,पवित्र-क्ली</div>
<div class="data"><b>उपवीते प्रचक्षते ।</div>
<div class="data">ब्रह्मसूत्रं पवित्रं च,</b></div>
<div class="data"></div>
<div class="data"><p>उपवीयते—प्राव्रियते स्म उपवीतम् , पुंक्लीबलिङ्गः, तत्र । ब्रह्मणः सूत्रं ब्रह्मसूत्रम् ।</div>
<div class="data">पूयते पुनाति वा पवित्रम् "बन्धिवहि" [उ.४५९] इत्यादिना इत्रः प्रत्ययः ।</p></div>
<div class="data"></div>
<span id="2574"></span><div class="syns">मैत्रावरुणि-पुं,आदिकवि-पुं</div>
<div class="data"><b>वाल्मीकौ द्वाविमावपि ॥ ७३ ॥</b></div>
<div class="data">;p{0045}</div>
<div class="data"><b>मैत्रावरुण्यादिकवी</b></div>
<div class="data"></div>
<div class="data"><p>वल्मीकस्य अपत्यं वाल्मीकिः । बाह्वादित्वाद् इञ् । तत्र । मित्रावरुणयोरपत्यं</div>
<div class="data">मैत्रावरुणिः । ऋषिसमुदायस्यानृषित्वाद् इञ् । आदौ कविः आदिकविः । इमौ</div>
<div class="data">द्वौ—मैत्रावरुण्यादिकविशब्दौ ।</p></div>
<div class="data"></div>
<span id="2577"></span><div class="syns">पर्शुराम-पुं</div>
<div class="data"><b>पर्शुरामोऽपि भार्गवे ।</b></div>
<div class="data"></div>
<div class="data"><p>पर्शुना—कुठारेण रमते पर्शुरामः । "वा ज्वलादि०" [ ५।१।६२ ] इति णः ।</div>
<div class="data">परशुरामोऽपि । भृगोरपत्यं भार्गवः । "ऋषिवृष्णि०" [ ६।१।६१ ] इति अण् ।</div>
<div class="data">तत्र ।</p></div>
<div class="data"></div>
<span id="2584"></span><div class="syns">योगीश-पुं</div>
<div class="data"><b>योगीशो याज्ञवल्क्यः</b></div>
<div class="data"></div>
<div class="data"><p>योगिनामीशः योगीशः । यज्ञवल्कस्य अपत्यं याज्ञवल्क्यः । गर्गादित्वाद्</div>
<div class="data">यञ् ।</p></div>
<div class="data"></div>
<span id="2585"></span><div class="syns">दाक्षीपुत्र-पुं</div>
<div class="data"><b>दाक्षीपुत्रोऽपि पाणिनौ ॥ ७४ ॥</b></div>
<div class="data"></div>
<div class="data"><p>दाक्ष्याः पुत्रो दाक्षीपुत्रः । पाणिनस्यापत्यं पाणिनिः । "अत इञ्" [ ६।१।३१ ]</div>
<div class="data">इति इञ् । तत्र ॥ ७४ ॥</p></div>
<div class="data"></div>
<span id="2589"></span><div class="syns">स्फौटायन-पुं</div>
<div class="data"><b>स्फोटायनः स्फौटायनः</b></div>
<div class="data"></div>
<div class="data"><p>स्फोटम्—शब्दस्फोटम् अयते स्फोटायनः स्फोटवादित्वात् । स्फुटस्य</div>
<div class="data">अपत्यं स्फौटायनः । "अश्वादेः" [ ६।१।४९ ] इति आयनञ् ।</p></div>
<div class="data"></div>
<span id="2587"></span><div class="syns">कात्य-पुं</div>
<div class="data"><b>कात्यो वररुचौ तथा ।</b></div>
<div class="data"></div>
<div class="data"><p>कतस्यापत्यं कात्यः । कात्यः पिताऽस्त्यस्य कात्यः । अभ्रादित्वाद् अः ।</div>
<div class="data">अभेदोपचारात् । वरा रुचिः अस्य वररुचिः, तत्र ।</p></div>
<div class="data"></div>
<span id="2590"></span><div class="syns">कारेणव-पुं</div>
<div class="data"><b>कारेणवः पालकाप्ये</b></div>
<div class="data"></div>
<div class="data"><p>करेणोः—करिण्या अपत्यं कारेणवः । "ङसोऽपत्ये" [ ६।१।२८ ] इति</div>
<div class="data">अण् । पालकैः—हस्तिचिकित्सकैः आप्यते—आप्तत्वेन प्राप्यते पालकाप्यः, तत्र ।</div>
<div class="data">"ऋवर्ण—व्यञ्जनाद् ध्यण्" [ ५।१।१७ ] इति ध्यण् ।</p></div>
<div class="data"></div>
<span id="2591"></span><div class="syns">चाणक्य-पुं</div>
<div class="data"><b>चाणक्यश्चणकात्मजे ॥ ७५ ॥</b></div>
<div class="data"></div>
<div class="data"><p>चणकस्य ऋषेरपत्यं चाणक्यः । "गर्गादेर्यञ्'' [ ६।१।४२ ] इति यञ् ।</div>
<div class="data">चणकस्य ऋषेः आत्मजः चणकात्मजः, तत्र ॥ ७५ ॥</p></div>
<div class="data"></div>
<span id="2618"></span><div class="syns">कणाद-पुं</div>
<div class="data"><b>वैशेषिके कणादोऽपि</b></div>
<div class="data"></div>
<div class="data"></div>
<div class="data">;p{0046}</div>
<div class="data"></div>
<div class="data"><p>नित्यद्रव्यवृत्तयोऽन्त्या विशेषास्ते प्रयोजनमस्य वैशेषिकम् शास्त्रम् तद्वेत्त्यधीते</div>
<div class="data">वा वैशेषिकः, तत्र । कणान् अत्ति कणादः "कर्मणोऽण्" [ ५।१।७२ ] इति अण् ।</div>
<div class="data">कणान् आदत्ते वा । 'क्वचित्' [ ५।१।१७१ ] इति डः ।</p></div>
<div class="data"></div>
<span id="2619"></span><div class="syns">लोकायतिक-पुं</div>
<div class="data"><b>जैनोऽनेकान्तवाद्यपि ।</b></div>
<div class="data"></div>
<div class="data"><p>जिनो देवताऽस्य जैनः । अनेकान्तम् स्याद्वादम् वदतीति अनेकान्तवादी ।</div>
<div class="data">ग्रहादित्वाद् णिन् ।</p></div>
<div class="data"></div>
<span id="2619"></span><div class="syns">लोकायतिक-पुं</div>
<div class="data"><b>चार्वाके लौकायितिकः</b></div>
<div class="data"></div>
<div class="data"><p>"चर्व गतौ" चर्वति आत्मानं चार्वाकः । "मवाकश्यामाक०" [उ.३७]</div>
<div class="data">इति आके निपात्यते । लोकेषु आयतं लोकायतम् , बृहस्पतिप्रणीतं शास्त्रम् तद्वेत्त्यधीते</div>
<div class="data">वा लौकायितिकः । "याज्ञिकौत्थिकलौकायितिकम्" [ ६।२।१२२ ] इति इकण्‌</div>
<div class="data">प्रत्यये निपात्यते, निपातनाच्च यकाराकारस्य इकारः ।</p></div>
<div class="data"></div>
<span id="2631"></span><div class="syns">प्रसृत-क्ली</div>
<div class="data"><b>कृषिः प्रसृतमित्यपि ॥ ७६ ॥</b></div>
<div class="data"></div>
<div class="data"><p>कर्षणम् कृषिः । "नाम्युपान्त्यकृगृ०" [उ.६०९] इति किद् इः । "सृ गतौ"</div>
<div class="data">प्रस्रियते प्रसृतम् । कर्षणनाम्नी ॥ ७६ ॥</p></div>
<div class="data"></div>
<span id="2644"></span><div class="syns">न्यासार्पण-क्ली,परिदान-क्ली</div>
<div class="data"><b>न्यासार्पणे परिदानम्</b></div>
<div class="data"></div>
<div class="data"><p>न्यासस्य—निक्षेपस्य अर्पणम्—निक्षेप्त्रे प्रतीपम् दानम् न्यासार्पणम् , तत्र ।</div>
<div class="data">परिवर्त्ताद् दानम् परिदानम् , प्रतीदानम् अपि । स्मार्ते त्वस्य भेदोऽस्ति ।</div>
<div class="data"></div>
<div class="data"><b>"वासनस्थमनाख्याय हस्ते न्यस्य यदर्पितं ।</div>
<div class="data">द्रव्यं तदुपनिधिर्न्यासः प्रकाश्य स्थापितुं तु यत् ॥</div>
<div class="data">निक्षेपः शिल्पहस्ते तु भाण्डं संस्कर्तुमर्पितम् ।"</b> इति ।</div>
<div class="data"></div>
<div class="data">तत्रैवं व्याख्या——न्यासः—प्रकाश्य यत् स्थापितं तद् द्रव्यम् , तस्य अर्पणम्</div>
<div class="data">न्यासार्पणम् , तत्र ।</p></div>
<div class="data"></div>
<span id="2636"></span><div class="syns">प्रापणिक-पुं</div>
<div class="data"><b>वणिक् प्रापणिकः स्मृतः ।</b></div>
<div class="data"></div>
<div class="data"><p>पणायति व्यवहरते वणिक् । "भृपणिभ्यामिज्‌ मुखणौ च" [उ.८७५] इति</div>
<div class="data">'इज्' प्रत्ययः, पणेश्च वण् इत्यादेशः । प्रापणायति प्रापणिकः । "प्राङः पणिपनिक-</div>
<div class="data">षिभ्यः" [उ.४२] इत्यनेन 'प्राङः' इत्यस्माद् उपसर्गसमुदायात् परस्य "पणि</div>
<div class="data">व्यवहारस्तुत्योः"—इत्यस्य इकः प्रत्ययः । प्रपूर्वात् पणेरपि इच्छन्ति अन्ये । तन्मते</div>
<div class="data">प्रपणिकोऽपि । आपणिका, पनिका, पदिका, पतिका, अपि । एते सर्वेऽपि "आङः</div>
<div class="data">पणिपनिपदिपतिभ्यः" [उ.३९] इत्यनेन इक प्रत्यये साधवः ।</p></div>
<div class="data"></div>
<div class="data"></div>
<div class="data">;p{0047}</div>
<div class="data"></div>
<span id="2657"></span><div class="syns">नियुत-क्ली</div>
<div class="data"><b>लक्षे च नियुतम्</b></div>
<div class="data"></div>
<div class="data"><p>दशाऽयुतानि लक्षम् "विंशत्यादयः" [ ६।४।१७३ ] इत्यनेन लक्षम् इति</div>
<div class="data">निपात्यते । लक्ष्यते अनेन वा लक्षम् । स्त्रीक्लीबलिङ्गः । षष्ठम् अङ्कस्थानम् , तत्र ।</div>
<div class="data"><b>यदाह</b>——</div>
<div class="data">एकं दश शतमस्मात्सहस्रमयुतं ततः परं लक्षम् ।</div>
<div class="data">प्रयुतं कोटिमथार्बुदमब्जं खर्वं निखर्वं च ॥</div>
<div class="data">तस्मान्महासरोजं शङ्कुं सरितांपतिः ततस्त्वन्त्यम् ।</div>
<div class="data">मध्यं परार्धमाहुर्यथोत्तरं दशगुणं तज्ज्ञाः ॥</div>
<div class="data">इति । दश अयुतानि मानम् एषामस्य वा नियुतम् । "विंशत्यादयः" [ ६।४।१७३ ]</div>
<div class="data">इत्यनेन नियुतम् निपात्यते । प्रयुतम् अपि ।</p></div>
<div class="data"></div>
<span id="2673"></span><div class="syns">प्रवहण-क्ली</div>
<div class="data"><b>पोते स्मृतं प्रवहणं बुधैः ॥ ७७ ॥</b></div>
<div class="data"></div>
<div class="data"><p>पूयते अनेन पोतः "दम्यमि०" [उ.२००] इति तः[^1] । तत्र स्मृतम् उक्तम् ।</div>
<div class="data">प्रोह्यतेऽनेन प्रवहणम् । "करणाधारे" [ ५।३।१२९ ] इति अनट् ॥ ७७ ॥</p></div>
<div class="data"></div>
<span id="2684"></span><div class="syns">कर्ण-पुं</div>
<div class="data"><b>कर्णोऽप्यरित्रे दुर्गस्य</b></div>
<div class="data"></div>
<div class="data"><p>कीर्यते अनेन नौः कर्णः । "इणुर्विशा०" [उ.१८२] इति णः । ईयर्त्ति अनेन</div>
<div class="data">नौः अरित्रम् , तत्र । "लूधूसूखनि०" [ ५।२।८७ ] इति इत्रः । दुर्गस्य इति <b>दुर्गसिंहमते</div>
<div class="data">आह</b> च—"कर्णः श्रोत्रमरित्रं च" । [ ] इति ।</p></div>
<div class="data"></div>
<span id="2722"></span><div class="syns">गवेश्वर-पुं</div>
<div class="data"><b>गवेश्वरोऽपि गोमति ।</b></div>
<div class="data"></div>
<div class="data"><p>गवामीश्वरो गवेश्वरः । "स्वरे वाऽनक्षे" [ १।२।२९ ] इत्यनेन गोशब्दस्य</div>
<div class="data">ओकारस्य पदान्ते वर्तमानस्य स्वरे परे सति अव इत्यादेशो वा भवति । पक्षे</div>
<div class="data">गवीश्वरः । गावः सन्ति अस्य गोमान् । "तदस्यास्त्यस्मिन्निति मतुः" [ ७।२।१ ] इति</div>
<div class="data">मतुः । तत्र ।</p></div>
<div class="data"></div>
<span id="2726"></span><div class="syns">क्षेत्रजीव-पुं</div>
<div class="data"><b>कर्षके क्षेत्रजीवोऽपि</b></div>
<div class="data"></div>
<div class="data"><p>कर्षति भुवम् कर्षकः णकः, तत्र । क्षेत्रेण जीवति क्षेत्रजीवः, क्षेत्राजीवोऽपि ।</p></div>
<div class="data"></div>
<span id="2739"></span><div class="syns">कोटीश-पुं</div>
<div class="data"><b>कोटीशो लोष्टभेदनः ॥ ७८ ॥</b></div>
<div class="data"></div>
<div class="data"><p>कोटीभिः—कोणैः श्यति—खण्डयति कोटीशः । "क्वचित्" [ ५।१।१७१ ] इति</div>
<div class="data">डः । अन्ततालव्यः । लोष्टान् भिनत्ति लोष्टभेदनः । "नन्द्यादिभ्योऽनः" [ ५।१।५२ ]</div>
<div class="data">इति अनः ॥ ७८ ॥</p></div>
<div class="data"></div>
<div class="data"><f id="1">जे. प्रतौ—'दम्यमीति तः' इति पाठो नास्ति ।</f></div>
<div class="data"></div>
<div class="data"></div>
<div class="data">;p{0048}</div>
<div class="data"></div>
<span id="2761"></span><div class="syns">मार्द्वीक-क्ली</div>
<div class="data"><b>मार्द्वीकमपि मद्ये</b></div>
<div class="data"></div>
<div class="data"><p>मृद्वीकाया विकारो मार्द्वीकम् । "विकारे" [ ६।२।३० ] इति अण् । मदस्य</div>
<div class="data">करणं मद्यम् । "मतमदस्य करणे" [ ६।१।१४ ] इति यः । तत्र । मदयित्नुः</div>
<div class="data">इरासवः च ।</p></div>
<div class="data"></div>
<span id="2768"></span><div class="syns">अनुतर्ष-पुं</div>
<div class="data"><b>अनुतर्षोऽपि चषके स्मृतः ।</b></div>
<div class="data"></div>
<div class="data"><p>अनु तृष्यति अनेन अनुतर्षः । घञ् । चषन्ति पिबन्ति अनेन चषकः । "दृकॄ-</div>
<div class="data">नृमृसृ०" [उ.२७] इति अकः । तत्र । <b>अमरस्तु</b>—अनुतर्षशब्दं सुरापरिवेषणपर्या-</div>
<div class="data">यमाह ।</p></div>
<div class="data"></div>
<span id="2792"></span><div class="syns">तन्तुवाय-पुं</div>
<div class="data"><b>कुविन्दे तन्तुवायोऽपि</b></div>
<div class="data"></div>
<div class="data"><p>कुं विन्दति कुविन्दः । "निगवादेर्नाम्नि" [ ५।१।६१ ] इति शः । कुत्सिता</div>
<div class="data">बिन्दवः—जलकणा अस्येति वा कुविन्दः, पृषोदरादित्वाद् बकारस्य वकारः ।</div>
<div class="data">तत्र । तन्तुम्—तन्त्रातानम् वयति तन्तुवायः । "कर्मणोऽण्‌" [ ५।१।७२ ]</div>
<div class="data">इति अण् ।</p></div>
<div class="data"></div>
<span id="2795"></span><div class="syns">वेम-पुं</div>
<div class="data"><b>वेमा वेमोऽपि कीर्त्यते ॥ ७९ ॥</b></div>
<div class="data"></div>
<div class="data"><p>"वेग्‌ तन्तुसन्ताने" वयन्ति अनेन वेमा, वानदण्डः[^1] । पुंक्लीबलिङ्गः ।</div>
<div class="data">"सात्मन्नात्मन्वेमन्०" [उ.९१६] इति मन् प्रत्यये निपात्यते । "रुक्मग्रीष्म०"</div>
<div class="data">[उ.३४६] इति मे निपातनात् वेमः । कीर्त्यते——निगद्यते बुधैरिति गम्यम् ॥ ७९ ॥</p></div>
<div class="data"></div>
<span id="2797"></span><div class="syns">धावक-पुं</div>
<div class="data"><b>रजको धावकोऽप्युक्तः ।</b></div>
<div class="data"></div>
<div class="data"><p>"रञ्जी रागे" रजति रजकः । "नृत्‌खन्‌रञ्जः०" [ ५।१।६५ ] इति अकट् ।</div>
<div class="data">"अकट्‌घिनोश्च०" [ ४।२।५० ] इति नलोपः । "धावूग् गतिशुद्ध्योः" धावति</div>
<div class="data">वस्त्राणि धावकः । "नाम्नि पुंसि च" [ ५।३।१२१ ] इति णकः ।</p></div>
<div class="data"></div>
<span id="2799"></span><div class="syns">पादत्राण-क्ली</div>
<div class="data"><b>पादत्राणं च पादुका ।</b></div>
<div class="data"></div>
<div class="data"><p>पादौ त्रायते अनेन पादत्राणम् । "करणाऽऽधारे" [ ५।३।१२९ ] इति अनट् ।</div>
<div class="data">पादूरेव पादुका "ङ्यादीदूतः के" [ २।४।१०४ ] इति ह्रस्वः ।</p></div>
<div class="data"></div>
<span id="2805"></span><div class="syns">तैलिक-पुं,तिलन्तुद-पुं</div>
<div class="data"><b>तैलिकस्तिलन्तुदोऽपि</b></div>
<div class="data"></div>
<div class="data"><p>तैलम् अस्त्यस्य तैली । स्वार्थिके के, तैलिकः । तैलम् विद्यतेऽस्य वा तैलिकः ।</div>
<div class="data">"अतोऽनेकस्वरात्" [ ७।२।६ ] इति इकः । तिलम् तुदति तिलन्तुदः । "बहुविध्व-</div>
<div class="data">रुस्‌तिलात् तुदः" [ ५।१।१२४ ] इति खश्‌ प्रत्ययः ।</p></div>
<div class="data"></div>
<span id="2807"></span><div class="syns">रथकार-पुं</div>
<div class="data"><b>रथकारोऽपि वर्धकिः ॥ ८० ॥</b></div>
<div class="data"></div>
<div class="data"><f id="1">प्रा. 'वानदण्डः' नास्ति ।</f></div>
<div class="data"></div>
<div class="data"></div>
<div class="data">;p{0049}</div>
<div class="data"></div>
<div class="data"><p>रथम् करोति रथकारः । "कर्मणोऽण" [ ५।१।७२ ] इति अण् । वर्धयति—</div>
<div class="data">छिनत्ति काष्ठानीति वर्धकिः । "वर्धेरकिः" [उ.६२४] इति अकिः ॥ ८० ॥</p></div>
<div class="data"></div>
<span id="2821"></span><div class="syns">चित्रकार-पुं,लिखक-पुं</div>
<div class="data"><b>चित्रकरो लिखकश्च</b></div>
<div class="data"></div>
<div class="data"><p>चित्रम् करोति चित्रकरः । "संख्याऽहर्दिवा०" [ ५।१।१०२ ] इति टः</div>
<div class="data">प्रत्ययः । लिखति चित्राणि लिखकः । "ध्रुधून्दिरुचितिलिपुलि०" [उ.२९] इति</div>
<div class="data">किद् अकः ।</p></div>
<div class="data"></div>
<span id="2824"></span><div class="syns">लेपक-पुं</div>
<div class="data"><b>लेप्यकृल्लेपकोऽपि च ।</b></div>
<div class="data"></div>
<div class="data"><p>लेप्यम् करोति लेप्यकृत् । "लिपींत् उपदेहे" लिम्पति लेपकः । "नाम्नि पुंसि</div>
<div class="data">च" [ ५।३।१२१ ] इति णकः ।</p></div>
<div class="data"></div>
<span id="2837"></span><div class="syns">विनोद-पुं</div>
<div class="data"><b>कुतूहले विनोदोऽपि</b></div>
<div class="data"></div>
<div class="data"><p>कुत्सितम् तोहति कुतूहलः । "मुरलोरल०" [उ.४७४] इति अले निपात्यते ।</div>
<div class="data">विनोदनम् विनोदः । घञन्तः ।</p></div>
<div class="data"></div>
<span id="2848"></span><div class="syns">खट्टिक-पुं</div>
<div class="data"><b>सौनिकः खट्टिकोऽपि च ॥ ८१ ॥</b></div>
<div class="data"></div>
<div class="data"><p>सूना प्रयोजनमस्य सौनिकः । "प्रयोजनम्" [ ६।४।११७ ] इति इकण् ।</div>
<div class="data">"खट्टण्‌ संवरणे" खट्टयति खट्टिकः । "कुशिकहृदिकमक्षिका०" [उ.४५] इति इके</div>
<div class="data">साधुः । खट्टोऽस्त्यस्य वा । "अतोऽनेकस्वरात्" [ ७।२।६ ] इति इकः ॥ ८१ ॥</p></div>
<div class="data"></div>
<span id="2853"></span><div class="syns">पाशयन्त्र-क्ली</div>
<div class="data"><b>कूटयन्त्रे पाशयन्त्रम्</b></div>
<div class="data"></div>
<div class="data"><p>कूटेन—छलेन यन्त्र्यतेऽनेन कूटयन्त्रम् , तत्र । पाशेन—बन्धनग्रन्थिना यन्त्र्यते</div>
<div class="data">अनेन पाशयन्त्रम् ।</p></div>
<div class="data"></div>
<span id="2855"></span><div class="syns">चाण्डाल-पुं,पुक्कस-पुं</div>
<div class="data"><b>समौ चाण्डालपुक्कसौ ।</b></div>
<div class="data"></div>
<div class="data"><p>चण्डते चण्डालः । "ऋकृमृ" [उ.४७५] इति आलः । चण्डमालम् मृषा</div>
<div class="data">अस्येति वा । यद् <b>व्याडिः</b>——</div>
<div class="data">"चण्डमालं मृषा यस्येत्यर्थः शब्दवतां मतः" । [ ] इति ।</div>
<div class="data">चण्डाल एव चाण्डालः । प्रज्ञाद्यण्‌ । पुत्—कुत्सितम् कसति—याति पुक्कसः ।</div>
<div class="data">पृषोदरादित्वात् दन्त्यान्तः । "चक्क चुक्कण् व्यथने" चुक्कयति चुक्कस इत्येके,</div>
<div class="data">"फनस०" [उ.५७३] इति असे निपात्यते । द्वितीयवर्गाद्यक्षरादिरयम् । श्वपचो डोम्बः,</div>
<div class="data">पुक्कसो मृतप इति अवान्तरभेदोऽत्र नाऽऽश्रितः ।</p></div>
<div class="data"></div>
<div class="data"><b>इत्थं तृतीयकाण्डस्य शिलोञ्छोऽयं समर्थितः ॥ ८२ ॥</b></div>
<div class="data"></div>
<div class="data"></div>
<div class="data">;p{0050}</div>
<div class="data"></div>
<div class="data"><p>इत्थम्—अमुना प्रकारेण त्रयाणाम् संख्यापूरणस्तृतीयः स चासौ काण्डश्च</div>
<div class="data">तृतीयकाण्डस्तस्य तृतीयकाण्डस्य श्रीहैमनाममालामर्त्यकाण्डस्य[^1] अयम् उक्तत्वेन</div>
<div class="data">प्रत्यक्षः शिलोञ्छः समर्थितः—रचित इत्यर्थः ॥ ८२ ॥</p></div>
<div class="data"></div>
<div class="data">इति श्रीमद्‌<b>बृहत्खरतरगच्छीय</b>श्री<b>जयसागरमहोपाध्या</b>यसन्तानीय-</div>
<div class="data">वाचनाचार्यश्री<b>भानुमेरुगणि</b>शिष्यमुख्योपाध्यायमिश्रश्री<b>ज्ञानवि-</div>
<div class="data">मल</b>[^2]विनेयवाचनाचार्यश्री<b>श्रीवल्लभगणि</b>विरचितायाम्</div>
<div class="data">श्री<b>हैमनाममालाशिलोञ्छदीपिका</b>यां तृतीय-</div>
<div class="data">मर्त्त्यकाण्डस्य <b>शिलोञ्छः</b> समाप्तः ।</div>
<div class="data"></div>
<div class="data"><f id="1">जे. प्रतौ 'श्रीहैमनाममालामर्त्यकाण्डस्य' इति पाठो नोपलभ्यते ।</f></div>
<div class="data"><f id="1">प्रा. ज. प्रतौ—०शिष्यमुख्यश्रीज्ञानविमलोपाध्याय० इति पाठः ।</f></div>
<div class="data"></div>
<div class="data"></div>
<div class="data">;p{0051}</div>
<div class="data"></div>
<div class="data">;c{<b>चतुर्थः तिर्यक्काण्डः</b>}</div>
<div class="data"></div>
<span id="2866"></span><div class="syns">रत्नवती-स्त्री</div>
<div class="data"><i>अथ तिर्यक्काण्डस्य शिलोञ्छो विव्रियते—तत्र पृथिव्यप्तेजोवायुवनस्पतिभेदेनै-</div>
<div class="data">केन्द्रियाः स्थावराः, द्वित्रिचतुःपञ्चेन्द्रियभेदेन त्रसाश्च कृमिप्रभृतयस्तिर्यञ्चो वक्ष्यन्ते ।</div>
<div class="data">तत्र प्रथमं पृथिवीकायिकानाह[^1]—</i></div>
<div class="data"></div>
<div class="data"><b>रत्नवती भुवि</b></div>
<div class="data"></div>
<div class="data"><p>रत्नानि विद्यन्तेऽस्यां रत्नवती । "तदस्यास्त्यस्मिन्निति मतुः" [ ७।२।१ ] इति</div>
<div class="data">मतुः । भवत्यस्याः सर्वम् इति भूः । "भ्यादिभ्यो वा" [ ५।३।११५ ] इति क्विप्‌ ।</div>
<div class="data">तस्याम् । इडा, अम्बा, उर्वरा अयं सर्वसस्यायाम् , भुवि अपि, दक्षा, स्थाया,</div>
<div class="data">कुडुमा, गूहतुः, सहुरिः, कर्वरी, अव्यथिषी च इत्यादयोऽपि ।</p></div>
<div class="data"></div>
<span id="2867"></span><div class="syns">दिवःपृथिव्यौ-स्त्रीद्वि</div>
<div class="data"><b>दिवःपृथिव्यावपि रोदसी ।</b></div>
<div class="data"></div>
<div class="data"><p>द्यौश्च पृथिवी च दिवःपृथिव्यौ । "दिवस्‌—दिवः पृथिव्यां वा" [ ३।२।४५ ]</div>
<div class="data">इति दिवः इत्यादेशः । रुदन्त्यनयोः रोदसी । "अस्" [उ.९५२] इति अस् । गौरा-</div>
<div class="data">दित्वाद् ङीः । क्लीबलिङ्गो द्विवचनान्तः । इदन्ताद् रोदसिशब्दाद् वा द्विवचने रोदसी ।</div>
<div class="data">यदाह <b>उत्पलः</b>—"द्यावापृथिव्योर्द्विवचने रोदसिशब्दे इवर्णान्तादेशः पृषोदरादित्वात्"</div>
<div class="data">[ ] इति । रोदसीत्यव्ययमपि । द्यावाक्ष्मे जनित्वम् , नेत्वम् च ।</p></div>
<div class="data"></div>
<span id="2878"></span><div class="syns">माणिबन्ध-क्ली,माणिमन्त-क्ली</div>
<div class="data"><b>माणिबन्धं माणिमन्तं सैन्धवे</b></div>
<div class="data"></div>
<div class="data"><p>मणिबन्धे गिरौ भवं माणिबन्धम् । मणिमन्ते गिरौ भवं माणिमन्तम् । उभयत्र</div>
<div class="data">"भवे" [ ६।३।१२३ ] इति अण् । सिन्धुनद्युपलक्षिते देशे भवं सैन्धवम् । "भवे"</div>
<div class="data">[ ६।३।१२३ ] इति अण् । पुंक्लीबलिङ्गः । तत्र ।</p></div>
<div class="data"></div>
<span id="2879"></span><div class="syns">वसु-क्ली</div>
<div class="data"><b>वसुके वसु ॥ ८३ ॥</b></div>
<div class="data"></div>
<div class="data"><p>वसति वसु । "भृमृतृत्सरितनिधन्यनिमनि०" [उ.७१६] इति उः प्रत्ययः</div>
<div class="data">स्वार्थिके के च, वसुकम् । बस्तकनाम लवणम् । तत्र । यदाह <b>मालाकारः</b>—"रौमके</div>
<div class="data">वसुकं वसु ।" [ ] इति ॥ ८३ ॥</p></div>
<div class="data"></div>
<span id="2884"></span><div class="syns">टङ्कन-पुं</div>
<div class="data"><b>टङ्कनष्टङ्कणः</b></div>
<div class="data"></div>
<div class="data"><p>"टकुण्‌ बन्धने" टङ्कयति टङ्कनः । "णिवेत्त्यासश्रन्थघट्टवन्देरनः" [ ५।३।१११ ]</div>
<div class="data">इति अनः । टङ्क्यते अनेन वा । "करणाऽऽधारे" [ ५।३।१२९ ] इति अनट्‌ ।"पुन्ना-</div>
<div class="data">म्नि०" [ ५।३।१३० ] इति घे, टङ्कोऽपि । टङ्कयति टङ्कणः । "चिक्कण—कुक्कण—</div>
<div class="data">कृकण०" [उ.१९०] इति अणे निपात्यते ।</p></div>
<div class="data"></div>
<div class="data"><f id="1">पृथिवीकायकानाह ।</f></div>
<div class="data"></div>
<div class="data"></div>
<div class="data">;p{0052}</div>
<div class="data"></div>
<span id="2893"></span><div class="syns">उपावर्तन-क्ली</div>
<div class="data"><b>उपावर्तनं चापि नीवृति</b></div>
<div class="data"></div>
<div class="data"><p>उपावर्तन्तेऽस्मिन्निति उपावर्तनम् । "करणाऽऽधारे" [ ५।३।१२९ ] इति</div>
<div class="data">अनट् । नियतम् वर्तन्ते अस्यां नीवृत् । "गतिकारकस्य०" [ ३।२।८५ ] इति</div>
<div class="data">क्विपि दीर्घः । स्त्रीलिङ्गः । <b>अमरस्तु</b> पुंस्याह । तस्याम् । <b>अमरस्तु</b>—"नीवृज्जन-</div>
<div class="data">पदौ देशविषयौ तूपवर्तनम्" [ २।१।८ ] इति भिन्नमाह । भङ्गाल—रमठ[^1]—वर्तनयश्च ।</p></div>
<div class="data"></div>
<span id="2906"></span><div class="syns">जाङ्गल-पुं</div>
<div class="data"><b>जङ्गलः स्याज्जाङ्गलोऽपि</b></div>
<div class="data"></div>
<div class="data"><p>जायन्ते स्थलानि अत्र जङ्गलः । "ऋजनेर्गोऽन्तश्च" [उ.४६७] इति अलः ।</div>
<div class="data">गकारश्चान्तः । जङ्गल एव जाङ्गलः । प्रज्ञादित्वाद् अण् । निर्जलदेशनाम्नी ।</p></div>
<div class="data"></div>
<span id="2939"></span><div class="syns">मालक-पुंक्ली</div>
<div class="data"><b>मालवन्मालको मतः ॥ ८४ ॥</b></div>
<div class="data"></div>
<div class="data"><p>मलन्ते धरन्ति भयम् अत्र मालम् । "मांक्‌ माने, मीयते वा" "शामाश्याश-</div>
<div class="data">कि०" [उ.४६२] इति अलः । स्वार्थिके के, मालकः । पुंक्लीबलिङ्गः । ग्रामस्यान्त-</div>
<div class="data">रालेऽटवी । वदर्थः पूर्ववदवसेयः ॥ ८४ ॥</p></div>
<div class="data"></div>
<span id="2970"></span><div class="syns">पट्टन-क्ली</div>
<div class="data"><b>पत्तने पट्टनमपि</b></div>
<div class="data"></div>
<div class="data"><p>"पतलृ गतौ" पतन्ति विविधदेशपण्यान्यागत्य[^2] अस्मिन्निति पत्तनम् नगरम् ।</div>
<div class="data">"पत्तनम् रत्नभूमिः" इत्याहुः <b>अपरे[^3]</b> । तत्र । "पट गतौ" पटन्ति अस्मिन्निति पट्टनम् ।</div>
<div class="data">उभयत्र "वीपतिपटिभ्यस्तनः" [उ.२९२] इति तनः । पटन्ति अत्रेति पट्टुमोऽपि[^4] ।</div>
<div class="data">"कुन्दुम—लिन्दुम—कुङ्कुम—विद्रुम—पट्टुमादयः" [उ.३५२] इति 'कुम' प्रत्ययान्तो</div>
<div class="data">निपात्यते । मन्दिरम् अजिरम् च ।</p></div>
<div class="data"></div>
<span id="2989"></span><div class="syns">कुण्डिनापुर-क्ली,कुण्डिनपुर-क्ली</div>
<div class="data"><b>कुण्डिने कुण्डिनापुरम् ।</div>
<div class="data">स्यात्कुण्डिनपुरमपि</b></div>
<div class="data"></div>
<div class="data"><p>"कुडुङ् दाहे" कुण्ड्यते पापम् अत्र कुण्डिनम् । "श्याकठिखलिनल्यविकु-</div>
<div class="data">ण्डिभ्य इनः" [उ.२८२] इति इनः । तस्मिन् कुण्डिने । कुण्डिना च तत्पुरं च कुण्डि-</div>
<div class="data">नापुरम् । "विपिनाजिनादयः" [उ.२८४] इति इने निपातनात् । "कुण्डिन" इति</div>
<div class="data"><b>वामनः</b> प्राह । कुण्डिनम् च तत्पुरम् च कुण्डिनपुरम् । विदर्भनगरीनामानि ।</p></div>
<div class="data"></div>
<span id="3012"></span><div class="syns">पण्यवीथिका-स्त्री</div>
<div class="data"><b>विपणौ पण्यवीथिका ॥ ८५ ॥</b></div>
<div class="data"></div>
<div class="data"><p>विपण्यन्तेऽस्यामिति विपणिः, वणिग्मार्गः, तत्र । यत् <b>शाश्वतः</b>——</div>
<div class="data"></div>
<div class="data"><f id="1">ज. प्रतौ 'मङ्गलरपठवर्त्तनयश्च' इति पाठः ।</f></div>
<div class="data"><f id="2">प्रा. प्रतौ 'विविधदेशपण्यान्यागत्य' इति पाठो नास्ति ।</f></div>
<div class="data"><f id="3">प्रा. प्रतौ 'पत्तनं रत्नभूमिरित्याहुरपरे' इति पाठो नास्ति ।</f></div>
<div class="data"><f id="4">जे. पट्टमः ।</f></div>
<div class="data"></div>
<div class="data"></div>
<div class="data">;p{0053}</div>
<div class="data"></div>
<div class="data">"आपणः पण्यवीथी च द्वयं विपणिसंज्ञकम्" [ ] । स्त्रीलिङ्गः । "पदिपठि०" [उ.</div>
<div class="data">६०७] इति इः । तस्याम् । पण्यस्य वीथिः पण्यवीथिः । स्वार्थिके के, पण्यवीथिका ।</div>
<div class="data">वणिग्वीथी, हट्टवर्त्तनी च ॥ ८५ ॥</p></div>
<div class="data"></div>
<span id="3007"></span><div class="syns">सन्धि-पुं</div>
<div class="data"><b>सुरुङ्गायां सन्धिरपि</b></div>
<div class="data"></div>
<div class="data"><p>सरति—गच्छति अनया सुरुङ्गा । "सर्तेः सुर्च" [उ.१०८] इति उङ्गः ।</div>
<div class="data">तस्याम् । सन्धीयतेऽस्मिन् सन्धिः । "उपसर्गाद् दः किः" [ ५।३।८७ ] पुंलिङ्गः ।</p></div>
<div class="data"></div>
<span id="3018"></span><div class="syns">धाम-क्ली</div>
<div class="data"><b>गृहे धाममपि स्मृतम् ।</b></div>
<div class="data"></div>
<div class="data"><p>गृह्णाति पुरुषोपार्जितं द्रव्यम् इति गृहम् । "गेहे ग्रहः" [ ५।१।५५ ] इति कः ।</div>
<div class="data">पुंक्लीबलिङ्गस्तत्र । दधाति आश्रयमस्मिन् इति धामम् । "अर्तीरिस्तुसुहु०"</div>
<div class="data">[उ.३३८] इत्यादिना मः । क्लीबलिङ्गः । कुटीरः, अररः, अजिरम् , सार्त्रम् ,</div>
<div class="data">पल्लिः अयं मुन्याश्रमव्याधयोरपि, वसिः, भविलः, विशिपम् , वैष्ट्रम् च । "हने रन्‌</div>
<div class="data">ध च" [^*][ ] इत्यनेन <b>पाणिनीयसूत्रेण</b> "हन् हिंसागत्योः" इत्यस्य 'ध' आदेशे</div>
<div class="data">रनि प्रत्यये धरोऽपि ।</p></div>
<div class="data"></div>
<span id="3022"></span><div class="syns">उपकर्या-स्त्री</div>
<div class="data"><b>उपकार्योपकर्यापि</b></div>
<div class="data"></div>
<div class="data"><p>उपक्रियते—उपष्टभ्यते उपकार्या । "ऋवर्णव्यञ्जन०" [ ५।१।१७ ] इति</div>
<div class="data">ध्यण् । "शिक्यास्याढ्यमध्य०" [उ.३६४] इति ये निपातनात् उपकर्या । यद्</div>
<div class="data">वा, उपकरणम् उपकरः । अल् । तत्र साध्वी उपकर्या । "तत्र साधौ" [ ७।१।१५ ]</div>
<div class="data">इति यः । पटमण्डपादि राजसदनम् । <b>उक्तं च</b>——</div>
<div class="data">'गृहस्थानं स्मृतं राज्ञामुपकार्योपकारिका' । [ ] इति ।</p></div>
<div class="data"></div>
<span id="3024"></span><div class="syns">प्रसादन-पुं</div>
<div class="data"><b>प्रासादे च प्रसादनः ॥ ८६ ॥</b></div>
<div class="data"></div>
<div class="data"><p>प्रसीदन्ति नयन—मनांसि अस्मिन्निति प्रासादः । "घञ्युपसर्गस्य०"</div>
<div class="data">[ ३।२।८६ ] इति दीर्घः । प्रसादयति प्रसादनः । देवभूपानां गृहम् ॥ ८६ ॥</p></div>
<div class="data"></div>
<span id="3037"></span><div class="syns">शान्तीगृह-क्ली</div>
<div class="data"><b>शान्तीगृहं शान्तिगृहे</b></div>
<div class="data"></div>
<div class="data"><p>शान्त्यै गृहम् शान्तिगृहम् । तत्र । शान्तीगृहम् इत्यत्र बाहुलकाद् दीर्घः,</div>
<div class="data">"तिक्कृतौ नाम्नि" [ ५।१।७१ ] इति 'तिक्‌' प्रत्यये "इतोऽक्त्यर्थाद्" [ २।४।३२ ]</div>
<div class="data">इति ङ्यां च शान्ती शान्तिस्तस्यै गृहम् इति वा । <b>यदाह वाचस्पतिः</b>——</div>
<div class="data">"आथर्वणं शान्तिगृहं शान्तीगृहकमप्यदः" [ ] । इति ।</p></div>
<div class="data"></div>
<span id="3063"></span><div class="syns">अङ्गण-क्ली</div>
<div class="data"><b>प्राङ्गणं त्वङ्गणं मतम् ।</b></div>
<div class="data"></div>
<div class="data"><f id="*">मुद्रितपाणिनीयसूत्रेष्विदं सूत्रं नैवावलोक्यते, अतः शोधनीयमिदं सूत्रम् ।</f></div>
<div class="data"></div>
<div class="data"></div>
<div class="data">;p{0054}</div>
<div class="data"></div>
<div class="data"><p>"अगु गतौ" प्राङ्गन्ति अत्र प्राङ्गणम् । "करणाऽऽधारे" [ ५।३।१२९ ]</div>
<div class="data">इति अनट् । अङ्गन्ति अत्र अङ्गणम् । "तृकृशृ०" [उ.१८७] इति अणः ।</div>
<div class="data">मतम्—सम्मतम् ।</p></div>
<div class="data"></div>
<span id="3071"></span><div class="syns">कवाट-पुंक्ली</div>
<div class="data"><b>कपाटवत् कवाटोऽपि</b></div>
<div class="data"></div>
<div class="data"><p>कम्पते—चलति कपाटः । "कपाटविराट०" [उ.१४८] इति—आटे</div>
<div class="data">निपात्यते । कम्—शिरः पाटयति प्रविशतामिति वा कपाटः । "जपादीनां पो वः"</div>
<div class="data">[ २।३।१०५ ] इति पस्य वत्वे कवाटः । त्रिलिङ्गः । वदर्थः पूर्ववदवसेयः ।</p></div>
<div class="data"></div>
<span id="3072"></span><div class="syns">खटक्किका-स्त्री</div>
<div class="data"><b>पक्षद्वारे खटक्किका ॥ ८७ ॥</b></div>
<div class="data"></div>
<div class="data"><p>पक्षस्य द्वारम् पक्षद्वारम् , पार्श्वद्वारम् । यदाह <b>कात्यः</b>——</div>
<div class="data">"प्रच्छन्नमन्तरद्वारं पक्षद्वारं तदुच्यते" । [ ] इति । तत्र । "खट काङ्‌क्षे"</div>
<div class="data">खट्यते—काङ्‌क्ष्यते खटक्का । "निष्कतुरुष्क०" [उ.२६] इति कान्तो निपात्यते ।</div>
<div class="data">स्वार्थिके के, खटक्किका । "ङ्यादीदूतः के" [ २।४।१०४ ] इति ह्रस्वः ॥ ८७ ॥</p></div>
<div class="data"></div>
<span id="3089"></span><div class="syns">कुशूल-पुं</div>
<div class="data"><b>कुशूलवत् कुसूलोऽपि</b></div>
<div class="data"></div>
<div class="data"><p>"कुशच्‌ श्लेषणे" कुश्यते धान्येन कुशूलः । तालव्यमध्यः । "कुसच्‌</div>
<div class="data">श्लेषे" कुस्यते धान्येन कुसूलः । दन्त्यमध्यः । उभावपि "कुलिपुलिकुसिभ्यः</div>
<div class="data">किद्" [उ.४९०] इति किद् ऊले साधू । वदर्थः पूर्ववत् । धान्यकोष्ठनाम्नी ।</div>
<div class="data">बलतः धान्यावरोधश्च ।</p></div>
<div class="data"></div>
<span id="3098"></span><div class="syns">पुट-पुं</div>
<div class="data"><b>समुद्‌गे तु पुटो मतः ।</b></div>
<div class="data"></div>
<div class="data"><p>"उब्जत् आर्जवे" समुब्ज्यते समुद्‌गः । "भावाऽकर्त्रोः" । [५।३।१८ ] घञ्‌ ,</div>
<div class="data">उद्गादित्वाद् गत्वम् । न्यङ्‌क्‌वादित्वाद् वा निपात्यते । समुद्‌गच्छतीति वा ।</div>
<div class="data">"क्वचित्" [ ५।१।१७१ ] इति डः । तत्र । पुट्यते—श्लिष्यते पुटः । "नाम्युपान्त्य०"</div>
<div class="data">[ ५।१।५ ] इति कः । भूषणाद्यावपनम् ।</p></div>
<div class="data"></div>
<span id="3099"></span><div class="syns">पेटक-पुंक्ली,पेडा-स्त्री</div>
<div class="data"><b>पेटायां स्यात् पेटकोऽपि पेडाऽपि कृतिनां मते ॥ ८८ ॥</b></div>
<div class="data"></div>
<div class="data"><p>"पिट् शब्दे च, चकारात् संहतौ" पेटति पेटा । लिहादित्वाद् अच्‌ । पेटति</div>
<div class="data">पेटकः । "छिदिभिदिपिटेर्वा" [उ.३०] इति अकः । पेट एव वा । पुंक्लीबलिङ्गः ।</div>
<div class="data">स्त्रियां पेटिका इत्यन्यः । केचिदेनं पेडा इति सिद्ध्यर्थं डान्तं पठन्ति । <b>अमर</b>स्तु—</div>
<div class="data">"पीडण् गहने" इत्यस्य पेडा इत्याह । कृतिनाम्—विदुषाम् मते ॥ ८८ ॥</p></div>
<div class="data"></div>
<span id="3100"></span><div class="syns">पवनी-स्त्री</div>
<div class="data"><b>पवन्यपि समूहन्याम्</b></div>
<div class="data"></div>
<div class="data"></div>
<div class="data">;p{0055}</div>
<div class="data"></div>
<div class="data"><p>पूयते—शोध्यते गृहम् अनयेति पवनी । "करणाऽऽधारे" [ ५।३।१२९ ]</div>
<div class="data">इति अनट् । समुह्यते रजोऽनया समूहनी, बहुकरी । "करणाऽऽधारे" [ ५।३।१२९ ]</div>
<div class="data">इति अनट् तस्याम् ।</p></div>
<div class="data"></div>
<span id="3106"></span><div class="syns">अयोनि-पुंक्ली</div>
<div class="data"><b>अयोनिं मुसलं विदुः ।</b></div>
<div class="data"></div>
<div class="data"><p>न विद्यते योनिः अस्य अयोनिः । अयो—लोहम् नयति—प्राप्नोति मुखे</div>
<div class="data">वा । पृषोदरादित्वात् साधुः । अयसा—लोहेन अनिति—प्राणितीति वा । "पदि—</div>
<div class="data">पठि०" [उ.६०७] इत्यादिशब्दाद् इः । यदाह <b>वैजयन्तीकारः</b>——</div>
<div class="data">"अयोनिर्मुसलोऽस्त्री स्यात्" [ ] । इति । मुस्यते—खण्ड्यतेऽनेन मुसलः ।</div>
<div class="data">"तृपिवपिकुपिकुशि०" [उ.४६८] इत्यादिना किद् अलः । मुहुः वारंवारं</div>
<div class="data">स्वनम् लाति, मुहुर्मुहुर्लसतीति वा मुसलः । पृषोदरादित्वात् साधुः । क्षोताऽपि ।</div>
<div class="data">ऋकारान्तोऽयम् । मुषलोऽपि ।</p></div>
<div class="data"></div>
<span id="3107"></span><div class="syns">पिटक-पुंक्ली</div>
<div class="data"><b>कण्डोलके पिटकोऽपि</b></div>
<div class="data"></div>
<div class="data"><p>"कडुङ् मदे" कण्ड्यते कण्डोलः । वंशदलादिमयं भाण्डम् । तत्र ।</div>
<div class="data">"कटिपटिकण्डिगण्डि०" [उ.४९३] इति ओलः । "पिट शब्दे च" पेटति पिटम् ।</div>
<div class="data">"नाम्युपान्त्य०" [ ५।१।५४ ] इति कः । पुंक्लीबलिङ्गः । स्वार्थिके के, पिटकः ।</div>
<div class="data">पिटति वा पिटकः । "छिदिभिदिपिटेर्वा" [उ.३०] इति किद् अकः ।</p></div>
<div class="data"></div>
<span id="3110"></span><div class="syns">अन्ती-स्त्री,अन्तिन्-पुं</div>
<div class="data"><b>चुल्ल्यामन्तीति कथ्यते ॥ ८९ ॥</b></div>
<div class="data"></div>
<div class="data"><p>"चुल्ल हावकरणे" चुल्लतीव ज्वालाभिरिति चुल्लिः । "किलिपिलिपिशि-</div>
<div class="data">चिटि०" [उ.६०८] इत्यादिना इः । तस्याम् "अतु बन्धने" अन्तति—बध्नाति</div>
<div class="data">वह्निम् अन्तिः । "पदिपठिपचि०" [उ.६०७] इत्यादिशब्दाद् इः प्रत्ययः ।</div>
<div class="data">"इतोऽक्त्यर्थाद्" [ २।४।३२ ] इति ङ्याम् , अन्ती । यदाह <b>मालाकारः</b>——</div>
<div class="data">"अन्त्यधिश्रयणी भवेत् । [ ] इति ।</div>
<div class="data">केचिदेनम् इन्नन्तमिच्छन्ति, तत्रैवम् , अन्तोऽस्यास्तीति अन्ती । पुंलिङ्गः ।</div>
<div class="data">'इतिः' अवधारणे, कथ्यते—उच्यते विद्वद्भिरिति गम्यम् । सूर्मी इत्यपि ॥ ८९ ॥</p></div>
<div class="data"></div>
<span id="3123"></span><div class="syns">खज-पुं,खजाक-पुं</div>
<div class="data"><b>खजः खजाकोऽपि मथि ।</b></div>
<div class="data"></div>
<div class="data"><p>"खज मन्थे" खजति मथ्नाति खजः । "अच्" [ ५।१।४९ ] इति अच्</div>
<div class="data">प्रत्ययः । खजन्ति अनेनेति खजाकः । "शलिबलिपतिवृति०" [उ.३४] इति</div>
<div class="data">आकः । मथ्यतेऽनेन मन्थाः । "पथिमन्थिभ्याम्" [उ.९२६] इति इन् । तस्मिन् ।</div>
<div class="data">मथि मन्थाने खजपोऽपि च ।</p></div>
<div class="data"></div>
<div class="data"></div>
<div class="data">;p{0056}</div>
<div class="data"></div>
<span id="3124"></span><div class="syns">महानील-क्ली</div>
<div class="data"><b>विष्कम्भः कुटकोऽस्य तु ।</b></div>
<div class="data"></div>
<div class="data"><p>अस्य मथः, विष्कभ्नाति—बध्नातीति विष्कम्भो दण्डको यस्मिन् बद्ध्वा मन्था</div>
<div class="data">आकृष्यते । "कुटत् कौटिल्ये" कुटति कुटः । "नाम्युपान्त्य०" [ ५।१।५४ ]</div>
<div class="data">इति कः । स्वार्थे के, कुटकः । णके प्रत्यये वा कुटादित्वाद् गुणाभावः । मन्दीरम्</div>
<div class="data"><b>देश्याम् ।</b></p></div>
<div class="data"></div>
<span id="3135"></span><div class="syns">अग-पुं</div>
<div class="data"><b>अगोऽपि पर्वते</b></div>
<div class="data"></div>
<div class="data"><p>न गच्छति अगः, स्थावरत्वात् । "क्वचित्" [ ५।१।१८१ ] इति डः ।</div>
<div class="data">अगति वा । "अच्" [ ५।१।४९ ] इति अच् । पर्व्यते—पूर्यते शिलाभिः पर्वतः ।</div>
<div class="data">"दृपृभृमृशीयजि०" [उ.२०७] इत्यादिना अतः । तत्र । अविः, जीमूतः, बलाहकः,</div>
<div class="data">दर्द्दरः, माहूरः, सहिरः आदिदन्त्योऽयम् , वर्द्धसानः मध्यदन्त्योऽयम् , वटम्बः,</div>
<div class="data">शयानकः तालव्यादिरयम् , सहान्यः दन्त्यादिरयम् , धृत्वा नन्तोऽयम् , सद्रिः सद्रुश्च</div>
<div class="data">उभावपि दन्त्यादी ।</p></div>
<div class="data"></div>
<span id="3141"></span><div class="syns">क्रौञ्च-पुं</div>
<div class="data"><b>कौञ्जः क्रौञ्चवद् मन्यते बुधैः ॥ ९० ॥</b></div>
<div class="data"></div>
<div class="data"><p>कुञ्जस्य—पर्वतैकदेशस्याऽयं कौञ्जः । "तस्येदम्" [ ६।३।१६० ] इति</div>
<div class="data">अण् । "क्रुञ्च्‌ गतौ" क्रुञ्चति क्रुञ्चः । प्रज्ञाद्यणि, क्रौञ्चः । बुधैः—विद्वद्भिः</div>
<div class="data">मन्यते ॥ ९० ॥</p></div>
<div class="data"></div>
<span id="3167"></span><div class="syns">कक्खटी-स्त्री</div>
<div class="data"><b>कक्खट्यपि खटिन्यां स्यात्</b></div>
<div class="data"></div>
<div class="data"><p>"कक्ख हसने" कक्खतीव श्वेतत्वात् कक्खटी । "दिव्यवि०" [उ.१४२]</div>
<div class="data">इति अटः । खटः आकाङ्क्षकोऽस्त्यस्याः खटिनी, खटी, तस्याम् ।</p></div>
<div class="data"></div>
<span id="3172"></span><div class="syns">औदुम्बर-क्ली</div>
<div class="data"><b>ताम्रमौदुम्बरं विदुः ।</b></div>
<div class="data"></div>
<div class="data"><p>ताम्यति वह्निना ताम्रम् । "चिजिशुसि०" [उ.३९२] इति रः । उनत्ति</div>
<div class="data">क्लिद्यते वह्निना उदुम्बरम् । "तीवरधीवरपीवर०" [उ.४४४] इत्यादिना वरट्‌</div>
<div class="data">प्रत्ययः । उन्देर्धातोश्च किद् उनन्तः । उद्गतं वरम् उदुम्बरम् इति <b>नैरुक्ताः</b> ।</div>
<div class="data">तत उदुम्बरमेव औदुम्बरम् । प्रज्ञादित्वाद् अण् । नागमधुकेऽपि ।</p></div>
<div class="data"></div>
<span id="3176"></span><div class="syns">शातकौम्भ-क्ली</div>
<div class="data"><b>शातकौम्भमपि स्वर्णे</b></div>
<div class="data"></div>
<div class="data"><p>शतकुम्भे गिरौ भवं शातकौम्भम् । अनुशतिकादित्वाद् उभयपदवृद्धिः ।</div>
<div class="data">शोभनो वर्णोऽस्य स्वर्णम् । पृषोदरादित्वात् वलोपः । तत्र । चाम्पेयः, अवष्ठम्भः,</div>
<div class="data">किरीटम् , कृपीटम् , पीयुः, पुष्कलम् , रुचिष्यः, शादः तालव्यादिरयम् , सानसिः,</div>
<div class="data">रीतम् , पारक्, रुक्मलम् , नन्दयन्तः, मदयित्नुः इत्यादयोऽपि ।</p></div>
<div class="data"></div>
<div class="data"></div>
<div class="data">;p{0057}</div>
<div class="data"></div>
<span id="3188"></span><div class="syns">चपल-पुं</div>
<div class="data"><b>पारदश्चपलोऽपि च ॥ ९१ ॥</b></div>
<div class="data"></div>
<div class="data"><p>पारम् ददाति पारदः । "चप सान्त्वने" चपति चपलः । "मृदिकन्दि—</div>
<div class="data">कुण्डि०" [उ.४६५] इति अलः । अस्थैर्याद् वा ॥ ९१ ॥</p></div>
<div class="data"></div>
<span id="3194"></span><div class="syns">रसजात-क्ली,रसाग्र्य-क्ली</div>
<div class="data"><b>रसजातं रसाग्र्यं च तुल्ये दार्वीरसोद्भवे ।</b></div>
<div class="data"></div>
<div class="data"><p>रसाद्—दारुहरिद्राया रसाद् जातम्—उत्पन्नं रसजातम् । रसेन—दारुहरि-</div>
<div class="data">द्राक्वाथेन अग्र्यम् श्रेष्ठम् रसाग्र्यम् । रसाग्रे साधु वा । "तत्र साधौ" [ ७।१।१५ ]</div>
<div class="data">इति यः । तुल्ये—समाने । दार्वी—दारुहरिद्रा तस्या रसः—क्वाथः, तस्माद् उद्भवतीति</div>
<div class="data">दार्वीरसोद्भवस्तत्र । लोके "रसवति" इति प्रसिद्धिस्तन्नाम्नी ।</p></div>
<div class="data"></div>
<span id="3196"></span><div class="syns">वैष्णव-पुं</div>
<div class="data"><b>माक्षिके वैष्णवोऽपि स्यात्</b></div>
<div class="data"></div>
<div class="data"><p>माक्षिकम् मधु तद्‌वर्णं माक्षिकम् , अञ्जनविशेषः । तत्र । विष्णोरयं वैष्णवः ।</div>
<div class="data">"तस्येदम्" [ ६।३।१६० ] इति अण् । अत एव अजस्य विष्णोर्नाम अस्य</div>
<div class="data">अजनामकः ।</p></div>
<div class="data"></div>
<span id="3202"></span><div class="syns">गोपित्त-क्ली</div>
<div class="data"><b>गोपित्तं हरितालवत् ॥ ९२ ॥</b></div>
<div class="data"></div>
<div class="data"><p>गोपित्तमिव गोपित्तम् । अत एव गोदन्तः । हरेः पीतवर्णस्य तालः प्रतिष्ठाऽस्य</div>
<div class="data">हरितालम् । हरिताम्—पीतत्वम् अलति भूषयति वा । वदर्थः पूर्ववदवसेयः । जैरम्</div>
<div class="data">अपि । यद् <b>धन्वन्तरिः</b>——</div>
<div class="data">"हरितालं च गोदन्तं पीतकं नटमण्डनम् ।</div>
<div class="data">आलं च तालं जैरं च पिञ्जरं विस्रगन्धिकम् ।" ॥ ९२ ॥</p></div>
<div class="data"></div>
<span id="3203"></span><div class="syns">नेपाली-स्त्री,शिला-स्त्री</div>
<div class="data"><b>मनःशिलायां नैपाली शिला च सुधिया मता ।</b></div>
<div class="data"></div>
<div class="data"><p>मनोवाच्या शिला मनःशिला, तस्याम् । नेपालदेशे भवा नैपाली ।</div>
<div class="data">"भवे" [ ६।३।१२३ ] इति अण् । "अणञेय०" [ २।४।२० ] इति ङीः । "शिलत्</div>
<div class="data">उञ्छे" तालव्यादिः । शिलति शिला । "नाम्युपान्त्य०" [ ५।१।५४ ] इति कः ।</div>
<div class="data">सुधिया—पण्डितेन कथितेत्यर्थः ।</p></div>
<div class="data"></div>
<span id="3204"></span><div class="syns">शृङ्गार-क्ली</div>
<div class="data"><b>शृङ्गारमपि सिन्दूरे</b></div>
<div class="data"></div>
<div class="data"><p>शृणाति शृङ्गारम् । "द्वारशृङ्गार०" [उ.४११] इति आरे निपात्यते ।</div>
<div class="data">शृङ्गारहेतुत्वाद् वा शृङ्गारम् । स्यन्दते सिन्दूरम् , तत्र । "सिन्दूरकर्च्चूर०"</div>
<div class="data">[उ.४३०] इति ऊरे निपात्यते । गान्धारपङ्कः, रक्तरेणुः च । यद् <b>धन्वन्तरिः</b>——</div>
<div class="data"></div>
<div class="data"></div>
<div class="data">;p{0058}</div>
<div class="data"></div>
<div class="data">"सिन्दूरं रक्तरेणुश्च नागरक्तं च नागजम् ।</div>
<div class="data">शृङ्गारभूषणं श्रीमद् वसन्तोत्सवमण्डनम् ॥"</p></div>
<div class="data"></div>
<span id="3205"></span><div class="syns">हिङ्गुलु-पुं</div>
<div class="data"><b>कुरुविन्दे तु हिङ्गुलुः ॥ ९३ ॥</b></div>
<div class="data"></div>
<div class="data"><p>कुरुम् विन्दति कुरुविन्दः । "नि—गवादेर्नाम्नि" [ ५।१।६१ ] इति शः ।</div>
<div class="data">"हिंट्‌ गतिवृद्ध्योः" हिनोति हिङ्गुलुः । "गूहलुगुग्गुलुकमण्डलवः" [उ.८२४]</div>
<div class="data">इति वहुवचनाद् 'आलु' प्रत्यये निपात्यते ॥ ९३ ॥</p></div>
<div class="data"></div>
<span id="3209"></span><div class="syns">गोपरस-पुं</div>
<div class="data"><b>बोलो गोपो रसोऽप्युक्तः</b></div>
<div class="data"></div>
<div class="data"><p>बोल्यते बोलः । "बुलण्‌ निमज्जने" । गां पाति गोपः । रसति रस्यते वा</div>
<div class="data">रसः । भीमवद् इति वा । गोपः रसः । पिष्टोऽपि । उक्तः—कथितो विद्वद्भिरिति गम्यम् ।</p></div>
<div class="data"></div>
<span id="3210"></span><div class="syns">माणिक्य-क्ली</div>
<div class="data"><b>रत्नं माणिक्यमित्यपि ।</b></div>
<div class="data"></div>
<div class="data"><p>रमते मनोऽत्र रत्नम् । "रमेस्त् च" [उ.२६४] इति 'न' प्रत्ययः,</div>
<div class="data">तश्चान्तादेशः । तच्च अष्टविधम् । यद् <b>वाचस्पतिः</b>——</div>
<div class="data">"हीरकं मौक्तिकं स्वर्णं रजतं चन्दनानि च ।</div>
<div class="data">शंखश्चर्म च वस्त्रं चेत्यष्टौ रत्नस्य जातयः" ॥</div>
<div class="data">प्रशस्यो मणिर्मणिकः[^1] । मणिक एव माणिक्यम् । भेषजादित्वाद् ट्‌यण् ।</div>
<div class="data">क्लीबलिङ्गः । "इतोऽक्त्यर्थात्" [ २।४।३२ ] इति ङ्याम् , 'मणी' इत्यपि । पारक्‌,</div>
<div class="data">पुलिकः, श्वावतानः च तालव्यादिरयम् , पुंलिङ्गा एते ।</p></div>
<div class="data"></div>
<span id="3213"></span><div class="syns">शोणरत्न-पुंक्ली</div>
<div class="data"><b>पद्मरागे शोणरत्नम्</b></div>
<div class="data"></div>
<div class="data"><p>पद्मस्य इव रागोऽस्य पद्मरागः । पुंक्लीबलिङ्गस्तत्र । शोणम् च तत् रत्नम्</div>
<div class="data">च शोणरत्नम् । "शोणरत्नं लोहितकः पद्मरागः" [ २।९।९२ ] इति <b>अमरः</b> ।</p></div>
<div class="data"></div>
<span id="3216"></span><div class="syns">वैराट्ट-पुं</div>
<div class="data"><b>वैराटो राजपट्टवत् ॥ ९४ ॥</b></div>
<div class="data"></div>
<div class="data"><p>विराटदेशे भवो वैराटः । "भवे" [ ६।३।१२३ ] इति अण् । पट्टेन राजते</div>
<div class="data">राजपट्टः । राजदन्तादित्वात् पूर्वनिपातः । वदर्थः[^2] पूर्ववज्ज्ञेयः ॥ ९४ ॥</p></div>
<div class="data"></div>
<span id="3124"></span><div class="syns">महानील-क्ली</div>
<div class="data"><b>नीलमणौ महानीलम् ।</b></div>
<div class="data"></div>
<div class="data"><p>नीलवर्णो मणिः नीलमणिः । महच्च तत् नीलम् च महानीलम् । क्लीबलिङ्गः ।</div>
<div class="data">"इन्द्रनीलं महानीलम्" इति <b>वैजयन्ती</b> ।</p></div>
<div class="data"></div>
<div class="data"><f id="1">प्रा. प्रतौ—'प्रशस्यो मणिर्मणिक' इति पाठो नास्ति ।</f></div>
<div class="data"><f id="2">जे. प्रतौ 'वदर्थः' नास्ति ।</f></div>
<div class="data"></div>
<div class="data"></div>
<div class="data">;p{0059}</div>
<div class="data"><p>। समाप्तोऽयं पृथिवीकायः ।</div>
<div class="data">अथ अप्‌कायमाह——</p></div>
<div class="data"></div>
<span id="3222"></span><div class="syns">कबन्ध-क्ली</div>
<div class="data"><b>कबन्धमपि वारिणि ।</b></div>
<div class="data"></div>
<div class="data"><p>"कैं शब्दे" कायति कायते वा कम् । "क्वचित्" [ ५।१।१७१ ] इति</div>
<div class="data">डः । बध्नाति वायुं बध्यतेऽनेन वा बन्धम् । जलवाची कशब्दो<b>ऽभिधानचिन्ता-</div>
<div class="data">मणि</b>सूत्रे उक्त एवाऽस्ति, इह तु पुनः कशब्दकथनं कबन्धभेददर्शनार्थमिति ।</div>
<div class="data">वार्यते वारि । क्लीबलिङ्गः । तत्र । "स्वरेभ्य इः" [उ.६०६] इति इः ।</div>
<div class="data">शरम् , क्षौद्रम् , व्योम, कुशम्[^1] , वरुणः, बाहुलकात् पुंस्त्वमस्य । यदाह <b>गौडः</b>——</div>
<div class="data">"पानीये यादसां पत्यौ वरुणो वरुणद्रुमे" ।</div>
<div class="data">कटीरम् , तीवरम् , मीरम् , द्रमलम् , जलाषम् , खजपम् , नेपम् , उलपम् ,</div>
<div class="data">कृषीटम् मध्यमूर्धन्योऽयम् । कृपीटम् , चन्दिरम् , सदनिः, जीवथः, जीवातुः च ।</p></div>
<div class="data"></div>
<span id="3228"></span><div class="syns">धूमिका-स्त्री,धूममहिषी-स्त्री,धूमरी-स्त्री</div>
<div class="data"><b>धूमिका धूममहिषी धूमरी मिहिका समाः ॥ ९५ ॥</b></div>
<div class="data"></div>
<div class="data"><p>धूमो विद्यतेऽस्यां धूमिका । "अतोऽनेकस्वरात्" [ ७।२।६ ] इति इकः । धूम-</div>
<div class="data">प्रतिकृतिरिति वा धूमिका । "तस्य तुल्ये कः संज्ञाप्रतिकृत्योः" [ ७।१।१०८ ]</div>
<div class="data">इति कः । धूयतेऽनया वा । "कुशिक०" [उ.४५] इति इके निपात्यते । महिषीव</div>
<div class="data">महिषी ताद्रूप्यात् , धूमोपलक्षिता महिषी धूममहिषी । धूमो विद्यतेऽस्यां धूमरी ।</div>
<div class="data">"मध्वादिभ्यो रः" [ ७।२।२६ ] इति रः । मेहति मिहिका । "कुशिकहृदिक०"</div>
<div class="data">[उ.४५] इति इके निपात्यते ॥ ९५ ॥</p></div>
<div class="data"></div>
<span id="3230"></span><div class="syns">अकूवार-पुं,मकरालय-पुं</div>
<div class="data"><b>अकूवारोऽपि जलधौ मकरालय इत्यपि ।</b></div>
<div class="data"></div>
<div class="data"><p>जलम् धीयतेऽस्मिन् जलधिः समुद्रः । तत्र । न कुम्—पृथ्वीम् पिपर्त्ति</div>
<div class="data">अकूपारः । बाहुलकाद् दीर्घः । "जपादीनां पो वः" [ २।३।१०५ ] इति वत्वे</div>
<div class="data">अकूवारः । मकराणाम्—मत्स्यानाम् आलयो मकरालयः । कुवलयः, मीवरः, मीरः,</div>
<div class="data">विकुस्रः, नभसः, पथित्वम् , प्यात्वम् , स्तिभिः, तृपत् , पुरुः, धृत्वा, धेनः</div>
<div class="data">दल्मिः च ।</p></div>
<div class="data"></div>
<span id="3252"></span><div class="syns">ह्रादिनी-स्त्री</div>
<div class="data"><b>निम्नगायां ह्रादिनी स्यात्</b></div>
<div class="data"></div>
<div class="data"><p>निम्नम् गच्छति निम्नगा, नदी, तस्याम् । ह्रादोऽस्त्यस्यां ह्रादिनी । वर्वरी,</div>
<div class="data">वेनिः, जित्वरी, नुविः, भुविः च, एतौ सकारान्तौ स्त्रीलिङ्गौ ।</p></div>
<div class="data"></div>
<div class="data"><f id="1">जे. प्रतौ 'कुशम्' इति नास्ति ।</f></div>
<div class="data"></div>
<div class="data"></div>
<div class="data">;p{0060}</div>
<div class="data"></div>
<span id="3253"></span><div class="syns">जह्नुकन्या-स्त्री</div>
<div class="data"><b>जह्‌नुकन्याऽपि जाह्नवी ॥ ९६ ॥</b></div>
<div class="data"></div>
<div class="data"><p>जह्नोः—सगरात्मजस्य कन्या जह्‌नुकन्या । जह्‌नुना पीता श्रोत्रेण मुक्ता</div>
<div class="data">इति <b>लौकिकाः</b> । जह्नोरियं जाह्नवी, गङ्गा, जह्‌नुनाऽवतारितत्वात् । "तस्येदम्"</div>
<div class="data">[ ६।३।१६० ] इति अण् । "अणञेये०" [ २।४।२० ] इति ङीः ॥ ९६ ॥</p></div>
<div class="data"></div>
<span id="3254"></span><div class="syns">कलिन्दपुत्री-स्त्री</div>
<div class="data"><b>कलिन्दपुत्री कालिन्दी</b></div>
<div class="data"></div>
<div class="data"><p>कलिन्दाद्रेः पुत्री कलिन्दपुत्री, कलिन्दतनयाऽपि । कलिन्दाद्रेरियं कालिन्दी ।</div>
<div class="data">"तस्येदम्" [ ६।३।१६० ] इति अण् । "अणञेये०" [ २।४।२० ] इति ङीः ।</div>
<div class="data">यमुनानाम्नी । सूर्यतनया, शमनस्वसा च ।</p></div>
<div class="data"></div>
<span id="3255"></span><div class="syns">मेकलकन्यका-स्त्री</div>
<div class="data"><b>रेवा मेकलकन्यका ।</b></div>
<div class="data"></div>
<div class="data"><p>रेवते वेगेन गच्छति रेवा । मेकलाद्रेः कन्यका मेकलकन्यका । सोमोद्-</div>
<div class="data">भवाऽपि ।</p></div>
<div class="data"></div>
<span id="3261"></span><div class="syns">चन्द्रभागी-स्त्री</div>
<div class="data"><b>चन्द्रभागा चन्द्रभागी</b></div>
<div class="data"></div>
<div class="data"><p>चन्द्रेण भागतो न्यस्ता चन्द्रभागा, चन्द्रभागी नदी । शोणादिपाठबलाद्</div>
<div class="data">विकल्पेन ङीः । अण्‌प्रत्ययान्ताद् नद्याम् इति <b>एके</b> । तत्रैवं व्याख्या—चन्द्र इव</div>
<div class="data">भागो यस्य स चन्द्रभागो गिरिः, ततः प्रभवति आगता वा चान्द्रभागा, चान्द्रभागी ।</div>
<div class="data">"प्रभवति" [ ६।३।१५७ ] इति अण् "तत आगते" [ ६।३।१४९ ] इति अण्</div>
<div class="data">वा । अणन्तत्वात् नित्यं प्राप्ते विकल्पः । अनद्यास्तु नित्यं ङीः स्यादेव । यथा—</div>
<div class="data">चान्द्रभागी छाया । <b>अन्ये</b> तु अणन्तादेवार्थभेदेन विकल्पमिच्छन्ति । नद्याम् 'आप्‌'</div>
<div class="data">प्रत्ययोऽन्यत्र 'ङी' प्रत्ययः । चान्द्रभागा नदी[^1], चान्द्रभागी[^2], वनराजिरिति ।</p></div>
<div class="data"></div>
<span id="3262"></span><div class="syns">गौतमी-स्त्री</div>
<div class="data"><b>गोमती गौतमीत्यपि ॥ ९७ ॥</b></div>
<div class="data"></div>
<div class="data"><p>गावः जलानि सन्ति अस्यां गोमती । "तदस्यास्त्यस्मिन्निति मतुः [ ७।२।१ ]</div>
<div class="data">इति मतुः प्रत्ययः । गोतमस्य ऋषेरियं गौतमी । "तस्येदम् [ ६।३।१६० ] इति</div>
<div class="data">अण् । "अणञेये०" [ २।४।२० ] इति ङीः ॥ ९७ ॥</p></div>
<div class="data"></div>
<span id="3271"></span><div class="syns">चक्र-क्ली</div>
<div class="data"><b>चक्राण्यपि पुटभेदाः</b></div>
<div class="data"></div>
<div class="data"><p>क्रियते तृणादिसंघातनाश एभिरिति चक्राणि । "कृगो द्वे च" [उ.७]</div>
<div class="data">इति अः प्रत्ययः धातोश्च द्वे रूपे भवतः । पुट्‌म्—तृणादिसङ्घातम् भिन्दन्ति</div>
<div class="data">पुटभेदाः ।</p></div>
<div class="data"></div>
<div class="data"><f id="1">जे. प्रतौ 'चान्द्रभागा नदी' शब्दो नास्ति ।</f></div>
<div class="data"><f id="2">जे. चान्द्राभागी ।</f></div>
<div class="data"></div>
<div class="data"></div>
<div class="data">;p{0061}</div>
<div class="data"></div>
<span id="3279"></span><div class="syns">चिक्खल्ल-पुं</div>
<div class="data"><b>पङ्के चिक्खल्ल इत्यपि ।</b></div>
<div class="data"></div>
<div class="data"><p>पञ्च्यते—विस्तार्यते जलेन पङ्कः । पुंक्लीबलिङ्गः । न्यङ्क्वादित्वात् कत्वम् ।</div>
<div class="data">तत्र । खेलति मलम् अत्र चिक्खल्लः । "भिल्लाच्छभल्ल०" [उ.४६४] इति ले</div>
<div class="data">निपात्यते । "चिक् च करोति खल्लम् च भवति चिक्खल्लः" इति <b>नैरुक्ताः</b> ।</div>
<div class="data"><b>देश्याम्</b> अप्ययम् । खञ्जनः, खलनः, प्रालेयः च ।</p></div>
<div class="data"></div>
<span id="3289"></span><div class="syns">उद्घातन-क्ली,उद्घाटन-क्ली</div>
<div class="data"><b>उद्घातनमुद्घाटनं घटीयन्त्रं प्रकीर्त्तितम् ॥ ९८ ॥</b></div>
<div class="data"></div>
<div class="data"><p>ऊर्ध्वम् हन्यतेऽनेन उद्घातनम् । "ञ्णिति घात्" [ ४।३।१०० ] इति घात्</div>
<div class="data">इत्यादेशः । ऊर्ध्वम् घात्यते वा अनेन उद्घातनम् । हन्तेः स्वार्थणिजन्तस्य</div>
<div class="data">अनटि रूपमिति <b>कौटल्यः</b> । उद्घाट्यते[^1]—प्रकाश्यते जलमनेन उद्घाटनम् ।</div>
<div class="data">"करणाऽऽधारे" [ ५।३।१२९ ] इति अनट् । घट्यादीनां यन्त्रम् , घट्यो यन्त्र्यन्ते</div>
<div class="data">ऽत्रेति वा घटीयन्त्रम् , मालाख्यम् , येन कूपादेर्जलमूर्ध्वम् वाह्यते ॥ ९८ ॥</p></div>
<div class="data"></div>
<span id="3293"></span><div class="syns">तडाक-पुं,तटाक-पुं</div>
<div class="data"><b>सरस्तडाकस्तटाकोऽपि</b></div>
<div class="data"></div>
<div class="data"><p>सरति जलम् अत्र सरः । "अस्‌" [उ.९५२] इति अस् । "तडण्</div>
<div class="data">आघाते" ताड्यते[^2] जलमस्मिंस्तडाकः । "तट उच्छ्राये" तटति जलमत्र तटाकः ।</div>
<div class="data">उभावपि "शलिबलिपतिवृतिनभिपटितटितडि०" [उ.३४] इत्यादिना आके प्रत्यये</div>
<div class="data">साधू । खानिः, खनिः, खात्रम् च ।</p></div>
<div class="data"></div>
<span id="3294"></span><div class="syns">तल्ल-पुं</div>
<div class="data"><b>अथ तल्लश्च पल्वले ।</b></div>
<div class="data"></div>
<div class="data"><p>तत् लाति—गृह्णाति तल्लः, तलति वा । "भिल्लाच्छभल्ल०" [उ.४६४]</div>
<div class="data">इति ले निपात्यते । <b>देश्याम्</b> अप्ययम् । "पल गतौ" पल्यते पल्वलः । पुंक्लीब-</div>
<div class="data">लिङ्गः । "शमिकमिपलिभ्यो वलः" [उ.४९९] इति वलः । तत्र पल्वले, अकृ-</div>
<div class="data">त्रिमोदकस्थानविशेषे ।</div>
<div class="data">। समाप्तोऽयम् अप्‌कायः ।</div>
<div class="data">अथ तेजःकायमाह——</p></div>
<div class="data"></div>
<span id="3300"></span><div class="syns">आशयाश-पुं,शुष्मन्-पुं,बर्हिस्-पुं,बर्हिरुत्थ-पुं,दमूनस्-पुं</div>
<div class="data"><b>आशयाश—शुष्म—बर्हिर्‌—बर्हिरुत्थ—दमूनसः ॥ ९९ ॥</div>
<div class="data">अग्नौ</b></div>
<div class="data"></div>
<div class="data"><p>आशयम्‌—आधारम् अश्नाति—अत्ति आशयाशः । "अच्" [ ५।१।४९ ]</div>
<div class="data">इति अच् । शुष्यति अनेन शुष्मा । <b>यथा</b>—</div>
<div class="data"></div>
<div class="data"><f id="1">उद्घाट्य ।</f></div>
<div class="data"><f id="2">जे. ताज्य ।</f></div>
<div class="data"></div>
<div class="data"></div>
<div class="data">;p{0062}</div>
<div class="data"></div>
<div class="data">"शुष्मणि प्रणयनाभिसंस्कृते" । [ ] इति । "सात्मन्नात्मन्वेमन्"</div>
<div class="data">[उ.९१६] इति मनि निपात्यते । बृंहति वर्धते इति बर्हिः । "बंहिबृंहेर्नलुक् च"</div>
<div class="data">[उ.९९०] इति इस् नकारस्य च लुक् । पुंसि । यद् <b>माला</b>—"बर्हिरुक्तो बृहद्-</div>
<div class="data">भानुः" । इति । <b>यथा</b>—बर्हिर्मुखा देवाः । बर्हिः दर्भस्तस्मादुत्तिष्ठतीति बर्हिरुत्थः ।</div>
<div class="data">"स्थापास्नात्रः कः" [ ५।१।१४२ ] इति कः । "दमूच् उपशमे" दाम्यति जलेन</div>
<div class="data">दमूनाः । "दमेरुनसूनसौ" [उ.९८७] इति 'ऊनस्' प्रत्ययः । अगति ऊर्ध्वम् याति</div>
<div class="data">अग्निः । "वीयुसुवह्यगिभ्यो निः" [उ.६७७] इति निः । तत्र । तमोहः, भास्करः,</div>
<div class="data">प्रभाकरः, पर्परीकः, मर्मरीकः, सृणीकः, यजतः, पचतः, पचनः, संस्पृशानः, मन्दसानः,</div>
<div class="data">पिङ्गलः च ।</p></div>
<div class="data"></div>
<span id="3316"></span><div class="syns">क्षणप्रभा-स्त्री</div>
<div class="data"><b>क्षणप्रभा विद्युत्‌</b></div>
<div class="data"></div>
<div class="data"><p>क्षणम्—क्षणमात्रम् प्रभा अस्याः क्षणप्रभा । विद्योतते विद्युत् । दिद्युत् , सम्पा-</div>
<div class="data">दन्त्यादिरयम् , तालव्यादिस्तु <b>अभिधानचिन्तामणौ</b> उक्त एव । क्षिपण्युः, क्षिपणुः,</div>
<div class="data">खर्जूः च ।</div>
<div class="data">। समाप्तोऽयं तेजस्कायः ।</div>
<div class="data">अथ वायुकायमाह—</p></div>
<div class="data"></div>
<span id="3317"></span><div class="syns">गन्धवाह-पुं,सदागति-पुं</div>
<div class="data"><b>गन्धवाह—सदागती ।</div>
<div class="data">वायौ</b></div>
<div class="data"></div>
<div class="data"><p>गन्धस्य वाहोऽस्य गन्धवाहः, गन्धम् वहति वा । "कर्मणोऽण्‌" [ ५।१।७२ ]</div>
<div class="data">इति अण् । सदा गतिः—गमनमस्य सदागतिः । "वा गतिगन्धनयोः" "उवै शोषणे"</div>
<div class="data">वाति वायति वा द्रव्याणि वायुः । "कृवापाजि०" [उ.१] इति उण् । तत्र । प्राक-</div>
<div class="data">षिक—प्रतीक—क्षिपक—बलाहक—शलाहक—सृणीक—वीक—तरण्ड—सरण्ड—प्राणन्त—वहन्त—</div>
<div class="data">शतेर—धूसर—जीर—वीध्र—चुप्र—बताल—भृमल—चलुष—चरण्यु—सरयु—वहति—वायति—अरति—ईष्म—</div>
<div class="data">जूर्णि तरुणैतश—आशुशुक्षणयोऽपि ।</div>
<div class="data"></div>
<div class="data">। समाप्तोऽयं वायुकायः ।</div>
<div class="data">अथ वनस्पतिकायमाह—</p></div>
<div class="data"></div>
<span id="3333"></span><div class="syns">चरणप-पुं</div>
<div class="data"><b>चरणपोऽपि द्रुः</b></div>
<div class="data"></div>
<div class="data"><p>चरणैः मूलैः पिबति चरणपः । "स्थापास्नात्रः कः" [ ५।१।१४२ ] इति</div>
<div class="data">कः । "द्रुं गतौ" द्रवति द्रुः । "द्युद्रुम्याम्" [उ.७४४] इति नुः । अङ्घ्रिपः, उद्भिजः,</div>
<div class="data"></div>
<div class="data"></div>
<div class="data">;p{0063}</div>
<div class="data"></div>
<div class="data">वनस्पतिः, पलक्षुः, मलक्षुः, स्फिविः, रवणः, अरडः, सरडः, स्यमीकः, नेपः, पीतुः च ।</p></div>
<div class="data"></div>
<span id="3355"></span><div class="syns">त्वचा-स्त्री</div>
<div class="data"><b>त्वक्‌ त्वचा</b></div>
<div class="data"></div>
<div class="data"><p>"त्वचत् संवरणे" त्वचति सिरामांसादि त्वक् । क्विप् । "अजादेः"</div>
<div class="data">[ २।४।१६ ] इति आपि, त्वचा ।</p></div>
<div class="data"></div>
<span id="3370"></span><div class="syns">गुलुञ्छु-पुं,लुम्बि-पुं</div>
<div class="data"><b>स्तबके पुनः ॥ १०० ॥</div>
<div class="data">गुलुञ्छु—लुम्बी</b></div>
<div class="data"></div>
<div class="data"><p>स्तूयते स्तबको गुच्छस्तत्र । दृकृनृसृधृवृमृस्तु०" [उ.२७] इति अकः ।</div>
<div class="data">गुड्यते गुलुञ्छुः । "केवयुभुरण्य्वध्वर्य्वादयः" [उ.७४६] 'उ' प्रत्यये निपात्यते ।</div>
<div class="data">"लुबु तुबुण् अर्द्दने" लुम्बयति लुम्बिः । "स्वरेभ्य इः" [उ.६०६] इति इः ।</p></div>
<div class="data"></div>
<span id="3386"></span><div class="syns">माकन्द-पुं,रसाल-पुं</div>
<div class="data"><b>माकन्दरसालावपि चूतवत् ।</b></div>
<div class="data"></div>
<div class="data"><p>"कदुङ् क्रदुङ् वैक्लव्ये" वैक्लव्यम्—कातरता । वैकल्यम्[^1] इति <b>चन्द्रः</b> ।</div>
<div class="data">मा निषेधार्थकमव्ययम् । मा कन्दते माकन्दः । रसम् अलति रसम् आलाति वा</div>
<div class="data">रसालः । च्योतति रसं चूतः । चूष्यत इति <b>श्रीभोजो</b> निरवोचत् । "पुतपित्त०"</div>
<div class="data">[उ.२०४] इति उते निपात्यते । वदर्थः पूर्ववदवसेयः । मदिरासख—सचेष्ट—कामाङ्गा</div>
<div class="data">अपि । <b>यदाह</b>—</div>
<div class="data">"आम्रश्चूतो रसालश्च सचेष्टो मदिरासखः ।</div>
<div class="data">कामाङ्गः सहकारश्च परपुष्टो मदोत्सवः ।</p></div>
<div class="data"></div>
<span id="3395"></span><div class="syns">कुरुण्ट-पुं,कुरुण्डक-पुं</div>
<div class="data"><b>किङ्किराते कुरुण्टक—कुरण्डकावपि स्मृतौ ॥ १०१ ॥</b></div>
<div class="data"></div>
<div class="data"><p>कुत्सितम् किरति—क्षिपति किङ्किरातः । "कृवृकलि०" [उ.२०९] इति</div>
<div class="data">आतक् । किञ्चित् किरातः किङ्किरातः, तत्र । "रुटु स्तेये" कौ रुण्टति</div>
<div class="data">कुरुण्टकः । "को रुरुण्टिरण्टिभ्यः" [उ.२८] इति अकः प्रत्ययः । कौ रमते</div>
<div class="data">कुरण्डः । "पञ्चमाड्डः" [उ.१६८] इति डः, स्वार्थे के, कुरण्डकः ॥ १०१ ॥</p></div>
<div class="data"></div>
<span id="3402"></span><div class="syns">कर्कन्धू-स्त्री</div>
<div class="data"><b>कर्कन्धूरपि कर्कन्धौ</b></div>
<div class="data"></div>
<div class="data"><p>करोति कर्कन्धूः । "कृगः कादिः" [उ.८४९] इति "डुकृंग्‌ करणे" इत्य-</div>
<div class="data">स्मात् ककारादिः अन्धूः प्रत्ययः । यद् वा, कर्को लोहितः अन्धुः, कर्कस्य अन्धुरिव</div>
<div class="data">वा कर्कन्धूः । "उतोऽप्राणिनश्चायुरज्ज्वादिभ्य ऊङ्‌" [ २।४।७३ ] इति ऊङि दीर्घः ।</div>
<div class="data">स्त्रीलिङ्गः । पक्षे कर्कन्धुः, कुवली । पुंस्त्रीलिङ्गोऽयम् । तत्र । उभावपि पृषोदरादित्वात्</div>
<div class="data">साधू । स्निग्धपत्रा, राष्ट्रवृद्धिकरी, गोपघोण्टा, स्निग्धच्छदा, च । यदाह <b>इन्दुः</b>—</div>
<div class="data"></div>
<div class="data"><f id="1">प्रा. प्रतौ वैकल्य ।</f></div>
<div class="data"></div>
<div class="data"></div>
<div class="data">;p{0064}</div>
<div class="data"></div>
<div class="data">"बदरी स्निग्धपत्रा च राष्ट्रवृद्धिकरी तथा" । <b>चन्द्रो</b>ऽपि—</div>
<div class="data">"बदरी गोपघोण्टा च घाण्टा घुट्टा च कोकिला ।</div>
<div class="data">स्निग्धच्छदा कोलफला" इति ।</p></div>
<div class="data"></div>
<span id="3411"></span><div class="syns">अटरूषक-पुं</div>
<div class="data"><b>ह्रस्वादिश्चाटरूषकः ।</b></div>
<div class="data"></div>
<div class="data"><p>अटन् रूषयति अटरूषः । पृषोदरादित्वात् साधुः । ह्रस्वः—दीर्घेतरः अका-</div>
<div class="data">रोऽस्य ह्रस्वादिः । स्वार्थिके के, अटरूषकः । वैद्यमाता, सिंही, सिंहमुखी च ।</div>
<div class="data">यदाह <b>अमरः</b>—वैद्यमातृसिंह्यौ तु वाशिका ।</div>
<div class="data">वृषोऽटरूषः सिंहास्यो वासिको वाजिदन्तकः ॥ [ २।४।१०३ ]</p></div>
<div class="data"></div>
<span id="3413"></span><div class="syns">स्नुहि-स्त्री,स्नुहा-स्त्री</div>
<div class="data"><b>वज्रे स्नुहि—स्नुहाऽपि स्यात्</b></div>
<div class="data"></div>
<div class="data"><p>वज्र इव वज्रो भेदकत्वात् तत्र । स्नुह्यति क्षीरम् स्नुहिः । स्त्रीलिङ्गः ।</div>
<div class="data">"नाम्युपान्त्य०" [उ.६०९] इति किद् इः । स्नुहा इति <b>वैद्याः</b> । "नाम्युपान्त्य०"</div>
<div class="data">[ ५।१।५४ ] इति कः । सुधा, गुडा, समन्तदुग्धा च । <b>आह</b> च——</div>
<div class="data">"स्नुक्‌ सुधा च महावृक्षो गुडा निस्त्रिंशपत्रकः ।</div>
<div class="data">समन्तदुग्धा गण्डीरः सिंहुण्डा वज्रकन्दकः" ॥</p></div>
<div class="data"></div>
<span id="3419"></span><div class="syns">प्रियाल-पुं</div>
<div class="data"><b>प्रियालोऽपि पियालवत् ॥ १०२ ॥</b></div>
<div class="data"></div>
<div class="data"><p>"प्रीङ्‌च् प्रीतौ" प्रीयते प्रियालः । "पींङ्‌च् पाने" पीयते रसोऽस्य</div>
<div class="data">पियालः । उभावपि "कुलिपिलिविशिविडिमृणिकुणिपीप्रीम्यः किद्" [उ.४७६]</div>
<div class="data">इति आले साधू । चारोलीनाम्नी[^1] । वदर्थः प्राग्वदवसेयः । खरस्कन्धः,</div>
<div class="data">सन्नकद्रुः, धनुःपटश्च । <b>यदाह</b>——</div>
<div class="data">"पियालश्च खरस्कन्धश्चारो बहुलवल्कलः ।</div>
<div class="data">सन्नकद्रुश्चापपटो ललनस्तापसप्रियः" ॥ इति ॥ १०२ ॥</p></div>
<div class="data"></div>
<span id="3421"></span><div class="syns">नार्यङ्ग-पुं</div>
<div class="data"><b>नार्यङ्गोऽपि नारङ्गे</b></div>
<div class="data"></div>
<div class="data"><p>नारीम् अङ्गति—याति नार्यङ्गः । अत एव योषिद्‌वक्त्राधिवासनः । <b>आह</b> च—</div>
<div class="data">"नारङ्गस्त्वक्सुगन्धः स्यान्नागरङ्गो मुखप्रियः ।</div>
<div class="data">स चैरावतकः प्रोक्तो योषिद्‌वक्त्राधिवासनः" ॥</div>
<div class="data">इति । "नृश् नये" नृणाति नारङ्गः । "सृवृनृभ्यो णित्" [उ.९९]</div>
<div class="data">इति अङ्गः । तत्र ।</p></div>
<div class="data"></div>
<div class="data"><f id="1">प्रा. प्रतौ राजादमनाम्नी ।</f></div>
<div class="data"></div>
<div class="data"></div>
<div class="data">;p{0065}</div>
<div class="data"></div>
<span id="3432"></span><div class="syns">विभेदक-पुं</div>
<div class="data"><b>अक्षे बिभेदक इत्यपि ।</b></div>
<div class="data"></div>
<div class="data"><p>अक्षति—व्याप्नोति अक्षः । तत्र । बिभेति बिभेदकः । <b>यदाह</b>——</div>
<div class="data">बिभीतकः कर्षणफलो वासन्तोऽक्षः कलिद्रुमः ।</div>
<div class="data">संवर्त्तको भूतवासः कर्षो हार्यो विभेदकः ॥</div>
<div class="data">दैन्यः, मधुबीजः, धर्मद्वेषी, कल्कः च ।</p></div>
<div class="data"></div>
<span id="3435"></span><div class="syns">तापिच्छ-पुं</div>
<div class="data"><b>भवेत् तमालस्तापिच्छः</b></div>
<div class="data"></div>
<div class="data"><p>ताम्यति तमालः । "ऋकृमृ०" [उ.४७५] इति आलः । तापिनश्छा-</div>
<div class="data">दयति तापिच्छः । "क्वचित्" [ ५।१।१७१ ] इति डः । कालस्कन्धः, रजनः,</div>
<div class="data">वसुः च ।</p></div>
<div class="data"></div>
<span id="3437"></span><div class="syns">निर्गुण्ठी-स्त्री</div>
<div class="data"><b>निर्गुण्ठी सिन्दुवारवत् ॥ १०३ ॥</b></div>
<div class="data"></div>
<div class="data"><p>"गुठुण् वेष्टे[^1]" "नाम्युपान्त्य०" [ ५।१।५४ ] इति के गुण्ठः, निष्क्रान्ता</div>
<div class="data">गुण्ठाद् वेष्टनादिति निर्गुण्ठी । स्यन्दते सिन्दुवारः । "द्वारशृङ्गार०" [उ.४११]</div>
<div class="data">इति आरे निपात्यते । वदर्थः पूर्ववद् भावनीयः । सिन्दुकः, सिन्धुकः, इन्द्रसुरसः,</div>
<div class="data">इन्द्राणी, नीलपुष्पम् , शीतसहः च । आह च—</div>
<div class="data">अथ सिन्दुकः ।</div>
<div class="data">सिन्दुवारेन्द्रसुरसौ निर्गुण्डीन्द्राणिकेत्यपि ।</div>
<div class="data"><b>अन्योप्याह</b>——</div>
<div class="data">सिन्दुवारः सितपुष्पः सिन्धुकः सिन्धुवारितः ।</div>
<div class="data">नीलपुष्पं शीतसहो निर्गुण्डी नीलसिन्दुकः ॥</div>
<div class="data">॥ १०३ ॥</p></div>
<div class="data"></div>
<span id="3439"></span><div class="syns">जवा-स्त्री</div>
<div class="data"><b>जपा जवा</b></div>
<div class="data"></div>
<div class="data"><p>जपतीव जपा । "जपादीनां पो वः" [ २।३।१०५ ] इति पस्य वत्वे जवा ।</div>
<div class="data">ओड्रपुष्पम् ।</p></div>
<div class="data"></div>
<span id="3449"></span><div class="syns">मातुलिङ्ग-पुं</div>
<div class="data"><b>मातुलिङ्गो मातुलुङ्गोऽपि कीर्तितः ।</b></div>
<div class="data"></div>
<div class="data"><p>मा तोल्यते मातुलिङ्गः, मातुलुङ्गः । "माङस्तुलेरुङ्गक्‌ च" [उ.१०६]</div>
<div class="data">इत्यनेन माङ्पूर्वात् "तुलण्‌ उन्माने" इत्यस्माद् उङ्गक्‌—ड्ङ्गक्‌प्रत्यययोः साधू ।</div>
<div class="data"><b>यदाह</b>——</div>
<div class="data"></div>
<div class="data"><f id="1">प्रा. गुठिण्‌ वेष्टे ।</f></div>
<div class="data"></div>
<div class="data"></div>
<div class="data">;p{0066}</div>
<div class="data"></div>
<div class="data">फलपूरो बीजपूरः केसरी बीजपूरकः ।</div>
<div class="data">बीजकः केसराम्लश्च मातुलुङ्गस्तु पूरकः ।</div>
<div class="data">बीजपूर्णः, अम्लकेसरः, वराम्लः, मध्यकेसरः, कृमिघ्नः, गन्धकुसुमः, शीधु-</div>
<div class="data">पादपः च ।</p></div>
<div class="data"></div>
<span id="3454"></span><div class="syns">धुत्तूर-पुं</div>
<div class="data"><b>धत्तूर इव धुत्तूरः</b></div>
<div class="data"></div>
<div class="data"><p>दधाति पीतवर्णं धत्तूरः । धुनोति धातून्‌ धुत्तूरः । उभावपि "सिन्दूर-</div>
<div class="data">कर्चूरपत्तूरधुत्तूरादयः" [उ.४३० वृत्तौ] इति ऊरे निपात्येते । "धुवो द्विरुक्तस्तोऽन्तो</div>
<div class="data">ह्रस्वश्च" [उ.४३० वृत्तौ] । उन्मत्तः, कितवः, धूर्त्तः, मातुलः, मदनः च । <b>यदाह</b>——</div>
<div class="data">धत्तूरकः स्मृतो धूर्तो देवता कितवः शठः ।</div>
<div class="data">उन्मत्तको मदनकतरुस्तलफलस्तथा ॥</div>
<div class="data"></div>
<div class="data"><b>अमरो</b>ऽप्याह——</div>
<div class="data"></div>
<div class="data">उन्मत्तः कितवो धूर्तो धत्तूरः कनकाह्वयः । [ २।४।७७ ] मातुलो मदनश्च</div>
<div class="data">[ २।४।७८ ] धुर्धूरोऽपि । यदाह <b>यादवः</b>——उन्मत्तधूर्त्तधुर्धूराः ।</p></div>
<div class="data"></div>
<span id="3461"></span><div class="syns">त्वक्सार-पुं</div>
<div class="data"><b>वंशस्त्वक्‌सार इत्यपि ॥ १०४ ॥</b></div>
<div class="data"></div>
<div class="data"><p>वमति वंशः । "पादावमि०" [उ.५२७] इति शः । त्वचि सारः त्वक्सारः ।</div>
<div class="data">"अद्‌व्यञ्जनात्०" [ ३।२।१८ ] इति विकल्पेन सप्तमीलुप् । कर्मारः, तेजनः च ।</div>
<div class="data"><b>यदाह</b>——</div>
<div class="data">वंशे त्वक्सार—कर्मार—त्वचिसार—तृणध्वजाः ।</div>
<div class="data">शतपर्वा यवफलो वेणु—मस्कर—तेजनाः ।</div>
<div class="data">॥ १०४ ॥</p></div>
<div class="data"></div>
<span id="3476"></span><div class="syns">केश-क्ली,सलिल-क्ली</div>
<div class="data"><b>ह्रीबेरं केश—सलिलपर्यायैः स्मर्यते बुधैः ।</b></div>
<div class="data"></div>
<div class="data"><p>जिह्रेतीव ह्रीबेरम् , वालकम् । "शतेरादयः" [उ.४३२] इति केरे निपा-</div>
<div class="data">त्यते । केशसदृशत्वात् केशम् , वालः कच इत्यादयः । तृड्घ्नत्वात्‌ सलिलम् ,</div>
<div class="data">जलम् । तत्पर्यायैः स्मर्यते—कथ्यते बुधैः । <b>यदाह</b>——</div>
<div class="data">वालकं वारि तोयं च ह्रीबेरं जलकं रुचम् ।</div>
<div class="data">केशं वज्रमुदीच्यं च पिङ्गमाचमनं कचम् ॥</p></div>
<div class="data"></div>
<span id="3480"></span><div class="syns">कमलिनी-स्त्री,सरोजिनी-स्त्री,कुमुद्वती-स्त्री</div>
<div class="data"><b>पङ्कजिन्यां कमलिनी सरोजिनी कुमुद्वती ॥ १०५ ॥</b></div>
<div class="data"></div>
<div class="data"><p>पङ्कजम् अस्त्यस्यां पङ्कजिनी, तस्याम् । कमलम् अस्त्यस्यां कमलिनी ।</div>
<div class="data">सरोजम् अस्त्यस्यां सरोजिनी । एवं सरोरुहिणी, अम्भोजिनी, अब्जिनी, राजीविनी,</div>
<div class="data">अरविन्दिनी इत्यादि । सर्वेऽप्येते "मन्माऽब्जादेर्नाम्नि" [ ७।२।६७ ] इति 'इन्' प्रत्यये</div>
<div class="data">साधवः । कुमुदम् अस्त्यस्यां कुमुद्वती । "नडकुमुद०" [ ६।२।७४ ] इति डित् मतुः</div>
<div class="data">॥ १०५ ॥</p></div>
<div class="data"></div>
<div class="data"></div>
<div class="data">;p{0067}</div>
<div class="data"></div>
<span id="3481"></span><div class="syns">बिसप्रसून-क्ली</div>
<div class="data"><b>बिसप्रसूनं कमले</b></div>
<div class="data"></div>
<div class="data"><p>बिसात् प्रसूनम् जातं बिसप्रसूनम् । बिसात् प्रसूयते वा । "सूयत्यादि०"</div>
<div class="data">[ ४।२।७० ] इति क्तयोः तस्य नत्वम् । कम्—अम्भः अलति—भूषयति कमलम् ।</div>
<div class="data">काम्यते श्रिया वा । "मृदिकन्दि०" [उ.४६५] इति अलः, तत्र ।</p></div>
<div class="data"></div>
<span id="3486"></span><div class="syns">कुमुद्-क्ली</div>
<div class="data"><b>कुमुत्कुमुदवन्मतम् ।</b></div>
<div class="data"></div>
<div class="data"><p>कौ मोदते कुमुत् । क्विप्‌ । कौ मुद्—हर्षोऽस्य वा । काम्यते वा कुमुदम् ।</div>
<div class="data">"कुमुद—बुद्‌बुदा०" [उ.२४४] इति उदे निपात्यते । कौ मोदते वा कुमुदम्-</div>
<div class="data">श्वेतकमलम् । "नाम्युपान्त्य०" [ ५।१।५४ ] इति कः । वदर्थः प्राग्वत् , मतम्-</div>
<div class="data">सम्मतम् ।</p></div>
<div class="data"></div>
<span id="3496"></span><div class="syns">जलनीली-स्त्री</div>
<div class="data"><b>शेपालं च जलनीली</b></div>
<div class="data"></div>
<div class="data"><p>शेते अम्भसि शेपालम् । "शीङस्तलक्पालवालण्वलण्वलाः" [उ.५०१] इति</div>
<div class="data">'पाल'प्रत्यये साधुः । जलम् नीलति जलनीली णीलवर्णे ।</p></div>
<div class="data"></div>
<span id="3507"></span><div class="syns">सातीन-पुं</div>
<div class="data"><b>सातीनोऽपि सतीनवत् ॥ १०६ ॥</b></div>
<div class="data"></div>
<div class="data"><p>सीदन्ति अनेन सातीनः, सतीनश्च । "दिननग्न०" [उ.२६८] इति ने</div>
<div class="data">निपात्यते । उभावपि त्रिपुटाख्यधान्यनाम । वदर्थः पूर्ववद् भावनीयः ॥ १०६ ॥</p></div>
<div class="data"></div>
<span id="3520"></span><div class="syns">कुल्मास-पुं</div>
<div class="data"><b>कुल्मासवत्कुल्माषोऽपि</b></div>
<div class="data"></div>
<div class="data"><p>कोलति—संस्त्यायति कुल्मासः । दन्त्यान्तः । "कलिकुलिभ्यां मासक्‌</div>
<div class="data">[उ.५८४] इति मासक् । कुलेन मस्यति परिणमति वा पृषोदरादित्वात् । "कुल</div>
<div class="data">बन्धुसंस्त्यानयोः" कोलति कुल्माषः । अर्द्धस्विन्नो यवादिः, धान्यविशेष इति</div>
<div class="data"><b>एके</b> मूर्द्धन्यान्तः । "कुलेश्च माषक्" [उ.५६३] इति माषक् ।</p></div>
<div class="data"></div>
<span id="3533"></span><div class="syns">गवीधुका-स्त्री</div>
<div class="data"><b>गवेधुका गवीधुका ।</b></div>
<div class="data"></div>
<div class="data"><p>"गुंङ्‌ शब्दे" गूयते गवेधुका, गवीधुका च । "गुङ ईधुकैधुकौ" [उ.७४]</div>
<div class="data">इत्यनेन पूर्वस्य एधुकः इतरस्य ईधुकः प्रत्ययः । गवा अम्भसा एधते वा गवेधुः । स्त्री-</div>
<div class="data">लिङ्गः । "भृमृतृ०" [उ.७१६] इति बहुवचनाद् उः, ततः स्वार्थिके के, गवेधुका—</div>
<div class="data">हलादनुत्पन्नमन्नम् ।</p></div>
<div class="data"></div>
<span id="3541"></span><div class="syns">कनिश-पुंक्ली</div>
<div class="data"><b>कणिशं कनिशम्</b></div>
<div class="data"></div>
<div class="data"><p>"कण शब्दे" कणति वातेन कणिशम् , सस्यमञ्जरी । "कन दीप्त्यादौ"</div>
<div class="data">कनति कनिशम् । उभावपि "कुलिकनिकणि०" [उ.५३५] इति किद् 'इश' प्रत्यये</div>
<div class="data">साधू । पुंक्लीबलिङ्गौ ।</p></div>
<div class="data"></div>
<div class="data"></div>
<div class="data">;p{0068}</div>
<div class="data"></div>
<span id="3547"></span><div class="syns">आवासित-क्ली</div>
<div class="data"><b>रिद्धे धान्ये त्वावासितं मतम् ॥ १०७ ॥</b></div>
<div class="data"></div>
<div class="data"><p>राध्यति स्म रिद्धम् , सिद्धमित्यर्थः । सुसम्पन्नम् इत्येके । पृषोदरादित्वाद् इत्वम् ।</div>
<div class="data">तस्मिन् रिद्धे धान्ये—सस्ये आ समन्तात् वास्यते—मील्यते स्म आवासितम्-</div>
<div class="data">निष्पन्नम् ॥ १०७ ॥</p></div>
<div class="data"></div>
<span id="3595"></span><div class="syns">हालाहल-पुंक्ली,हाल-पुंक्ली</div>
<div class="data"><b>हालाहलं तथा हालम्</b></div>
<div class="data"></div>
<div class="data"><p>हालेव हलतीति हालाहलम्[^1] । पुंसि, <b>वामनः</b> । क्लीबे लक्ष्यम् ।</div>
<div class="data"><b>यथा</b>—स्निग्धं भवत्यमृतकल्पमहो कलत्रम् ।</div>
<div class="data">हालाहलं विषमिवाऽप्रगुणं तदेव ।</div>
<div class="data">एकदेशविकृतस्याऽनन्यत्वात् हालहलोऽपि । <b>यथा</b>——</div>
<div class="data">"काममपायि मयेन्द्रियकुण्डै—र्यद्यपि दुष्कृतहालहलौघः" । हलति—विलिखति</div>
<div class="data">जठरम् हालम् । वा ज्वलादित्वाद् णः । पुंक्लीबलिङ्गावुभौ ।</p></div>
<div class="data"></div>
<span id="3584"></span><div class="syns">मुस्तक-पुंक्ली</div>
<div class="data"><b>मुस्तायां मुस्तकोऽपि च ।</b></div>
<div class="data"></div>
<div class="data"><p>मुस्यति–खण्डयति मुस्ता । त्रिलिङ्गः । "शीरीभूदूमूघृपा०" [उ.२०१]</div>
<div class="data">इति कित् तः । तत्र । स्वार्थिके के, मुस्तकम् । पुंक्लीबलिङ्गः । <b>यद् अमरः</b>—</div>
<div class="data">कुरुविन्दो मेघनामा मुस्ता मुस्तकमस्त्रियाम् । [ २।४।१५९ ]</div>
<div class="data">यदाह—<b>धन्वन्तरिः</b>——</div>
<div class="data">मुस्तमम्बुधरो मेघो घनो राजकसेरुकः ।</div>
<div class="data">भद्रमुस्तो वराहोऽब्दो गाङ्गेयः कुरुविन्दकः ।</div>
<div class="data">। समाप्तोऽयं वनस्पतिकायः ।</div>
<div class="data">पृथिव्यादीनेकेन्द्रियानभिधाय द्वीन्द्रियानाह——</p></div>
<div class="data"></div>
<span id="3662"></span><div class="syns">क्रिमि-पुं</div>
<div class="data"><b>कृमिः क्रिमिरपि</b></div>
<div class="data"></div>
<div class="data"><p>करोति खर्जूं कृमिः । "कृभूभ्यां कित्" [उ.६९०] इति कित् मिः ।</div>
<div class="data">"क्रमू पादविक्षेपे" क्रामति[^2] अपाने कृमिः । "क्रमितमि०" [उ.६१३] इति</div>
<div class="data">कित् इः प्रत्ययः । धातोः अकारस्य च इकारः । शर्शरीकः च । कृमिनाम्नी ।</div>
<div class="data">स्यमीकः, सीमिकः, करण्डः, सरण्डः, रमठः, मरठः च । इत्यादीनि कृमिजातिना-</div>
<div class="data">मान्यपि प्रक्रमात् ज्ञेयानि ।</p></div>
<div class="data"></div>
<span id="3642"></span><div class="syns">किञ्चुलुक-पुं</div>
<div class="data"><b>गण्डूपदः किञ्चुलुकोऽपि च ॥ १०८ ॥</b></div>
<div class="data"></div>
<div class="data"><p>गण्ड्वः—ग्रन्थयः पदानि अस्य गण्डूपदः भूलता । यस्य <b>"अलसिक"</b></div>
<div class="data"></div>
<div class="data"><f id="1">प्रा. हालाहलः ।</f></div>
<div class="data"><f id="1">प्रा. क्राम्यति ।</f></div>
<div class="data"></div>
<div class="data"></div>
<div class="data">;p{0069}</div>
<div class="data"></div>
<div class="data"><b>इति प्रसिद्धिः ।</b> "चुलुम्प उच्छेदे" किञ्चित् चुलुम्पति किञ्चुलुकः । "कञ्चुकांशुक-</div>
<div class="data">नंशुकपाकुक०" [उ.५७] इति उके निपात्यते ॥ १०८ ॥</p></div>
<div class="data"></div>
<span id="3648"></span><div class="syns">शाम्बूक-पुं</div>
<div class="data"><b>शम्बूका अपि शाम्बूकाः</b></div>
<div class="data"></div>
<div class="data"><p>शाम्यन्ति शम्बूकाः, शाम्बूकाः । "शम्बूकशाम्बूकवृधूकमधूक०" [उ.६१]</div>
<div class="data">इति ऊके उभावपि निपात्येते । "शमेर्बोऽन्तो दीर्घश्च वा" स्यात् [उ.६१ वृत्तौ] ।</div>
<div class="data">शङ्खः, अब्जपर्व, कणीचयोऽपि ।</div>
<div class="data">। उक्ता द्वीन्द्रियाः ।</div>
<div class="data">चतुरिन्द्रियानाह—</p></div>
<div class="data"></div>
<span id="3664"></span><div class="syns">द्रुत-पुं</div>
<div class="data"><b>वृश्चिको द्रुत इत्यपि ।</b></div>
<div class="data"></div>
<div class="data"><p>"ओवृश्चैत् छेदने" वृश्चति वृश्चिकः । "पापुलिकृषिक्रुशिव्रश्चिभ्यः" [उ.४१]</div>
<div class="data">इति किद् इकः । "द्रु गतौ" द्रवति द्रुतः । द्रूयते स्म वा । शालूकोऽपि ।</p></div>
<div class="data"></div>
<span id="3666"></span><div class="syns">भसल-पुंस्त्री,मधुकर-पुंस्त्री,अलिन्-पुंस्त्री</div>
<div class="data"><b>भसलो मधुकरोऽली च ।</b></div>
<div class="data"></div>
<div class="data"><p>भासते गुञ्जन् भसलः । "मुरलोरल०" [उ.४७४] इति अले निपात्यते ।</div>
<div class="data"><b>देश्या</b>मप्ययम् । मधु करोति मधुकरः । "अच्" [ ५।१।४९ ] इति अच् । अलति</div>
<div class="data">शोभते इत्येवंशीलो अली—भ्रमरः नन्तः अयम् , गदयित्नुः, रसायुः, रवणः, मधुपः,</div>
<div class="data">षट्पदः, षट्चरणः च । सर्वेऽप्येते स्त्रीपुंसलिङ्गाः ।</div>
<div class="data">। उक्तौ चतुरिन्द्रियौ ।</div>
<div class="data">अथ पञ्चेन्द्रियान् स्थलचर—खचर—जलचरभेदभिन्नान् क्रमेणाह—</p></div>
<div class="data"></div>
<span id="3690"></span><div class="syns">पिक्क-पुं</div>
<div class="data"><b>पिक्को विक्कः</b></div>
<div class="data"></div>
<div class="data"><p>"पिजुकि सम्पर्चने" सम्पर्चनम्—मिश्रणम् । पिङ्क्ते पिक्कः । "निष्क-</div>
<div class="data">तुरुष्कः०" [उ.२६] इति के निपात्यते । "विचृंपी पृथग्भावे" विङ्क्ते अवयवान्</div>
<div class="data">विक्कः । "विचिपुषि०" [उ.२२] इति कित् कः । विंशतिवर्षो हस्ती ।</p></div>
<div class="data"></div>
<span id="3680"></span><div class="syns">करि-पुं</div>
<div class="data"><b>करिः करी ॥ १०९ ॥</b></div>
<div class="data"></div>
<div class="data"><p>करोति प्रमोदम् करिः । "स्वरेभ्य इः" [उ.६०६] इति इः । करः—</div>
<div class="data">शुण्डाऽस्त्यस्य करी । हस्ती, चन्दिरः, कूचः, कुव्रः, वधूलः, वञ्चुलः[^1], पीलुः, पपीः,</div>
<div class="data">शद्रिः, सद्रिः, मदारः, अङ्गूषः, पीनुः, अद्मतिः, काणूरः च ॥ १०९ ॥</p></div>
<div class="data"></div>
<span id="3696"></span><div class="syns">व्याड-पुं</div>
<div class="data"><b>व्यालो व्याडोऽपि</b></div>
<div class="data"></div>
<div class="data"><p>विविधम् आलम्—अनर्थोऽस्माद् व्यालः । व्यडति—हन्तुं समर्थो भवति</div>
<div class="data">व्याडः, दुष्टगजः ।</p></div>
<div class="data"></div>
<div class="data"><f id="1">प्रा. वञ्चूलः ।</f></div>
<div class="data"></div>
<div class="data"></div>
<div class="data">;p{0070}</div>
<div class="data"></div>
<span id="3700"></span><div class="syns">औपवाह्य-पुं</div>
<div class="data"><b>उपवाह्योऽप्यौपवाह्ये</b></div>
<div class="data"></div>
<div class="data"><p>उप—समीपे वाह्यते उपवाह्यः, राजवाह्यो हस्ती । "ऋवर्णव्यञ्जना०"</div>
<div class="data">[ ५।१।१७ ] इति ध्यण् । उपवाह्य एव औपवाह्यः । स्वार्थे अण् प्रत्ययः ।</p></div>
<div class="data"></div>
<span id="3726"></span><div class="syns">अवरा-स्त्रीक्ली</div>
<div class="data"><b>अपराऽवरा ।</b></div>
<div class="data"></div>
<div class="data"><p>अपरभागभवत्वात् अपरा । स्त्रीक्लीबलिङ्गः । "जपादीनां पो वः" [ २।३।१०५ ]</div>
<div class="data">इति पस्य वत्वे अवरा । गजस्य पश्चाद्‌भागस्तन्नाम्नी ।</p></div>
<div class="data"></div>
<span id="3728"></span><div class="syns">निगल-पुं,अन्दू-पुं</div>
<div class="data"><b>शृङ्खलो निगलोऽन्दूश्च</b></div>
<div class="data"></div>
<div class="data"><p>शृणाति बन्धेन शृङ्खलः । त्रिलिङ्गः । "श्रो नोऽन्तो ह्रस्वश्च" [उ.४९८]</div>
<div class="data">इति, "शृश्‌ हिंसायाम्" इत्यस्मात् खलः प्रत्ययो नकारोऽन्तो ह्रस्वश्च भवति ।</div>
<div class="data">निगल्यते—बध्यतेऽनेन निगलः । अन्दति—बध्नाति अन्द्यते वा अन्दूः । "कृषिचमि०"</div>
<div class="data">[उ.८२९] इति ऊः ।</p></div>
<div class="data"></div>
<span id="3738"></span><div class="syns">कक्षा-स्त्री</div>
<div class="data"><b>कक्षा कक्ष्यापि</b></div>
<div class="data"></div>
<div class="data"><p>"कष हिंसायाम्" कषति कक्षा । "मावावदि०" [उ.५६४] इति सः ।</div>
<div class="data">कक्षायाम्—मध्यप्रदेशे भवा कक्ष्या, अयं योपान्त्यः । वस्त्रनाम्नी ।</p></div>
<div class="data"></div>
<span id="3750"></span><div class="syns">वाल्हिक-पुं,वाल्हीक-पुं</div>
<div class="data"><b>वाल्हिके ॥ ११० ॥</div>
<div class="data">वाल्हीकः</b></div>
<div class="data"></div>
<div class="data"><p>वाल्हिकेषु देशे भवो वाल्हिकः, वाल्हिकेषु देशे भवो वाल्हीकः । वाल्हिक-</div>
<div class="data">देशोत्पन्नो घोटकः ।</p></div>
<div class="data"></div>
<span id="3802"></span><div class="syns">वल्ग-पुं,वागा-स्त्री</div>
<div class="data"><b>वल्ग—वागे च</b></div>
<div class="data"></div>
<div class="data"><p>"वल्ग गतौ" वल्गति अनेन वल्गः । पुंलिङ्गः । "व्यञ्जनाद् घञ्" [ ५।३।</div>
<div class="data">१३२ ] इति घञ् । "वा गतिगन्धनयोः" वाति गच्छति अनया वागा । "गम्यमि-</div>
<div class="data">रम्यजिगद्यदि०" [उ.९२] इति बहुवचनाद् गः । रश्मिनाम्नी ।</p></div>
<div class="data"></div>
<span id="3797"></span><div class="syns">खलिन-पुंक्ली</div>
<div class="data"><b>खलिनं च खलीनवत् ।</b></div>
<div class="data"></div>
<div class="data"><p>"खल सञ्चये च, चकाराच्चलने" खलति खलिनम् । "श्याकठिखलि०"</div>
<div class="data">[उ.२८२] इति इनः । पुंक्लीबलिङ्गः । खलति—चलति खलीनम् । "खलिहिंसिभ्या-</div>
<div class="data">मीनः" [उ.२८६] इति ईनः । वदर्थः पूर्ववदवसेयः । कविकनाम्नी ।</p></div>
<div class="data"></div>
<span id="3806"></span><div class="syns">मयु-पुं,ऊष्ट्र-पुं</div>
<div class="data"><b>मयुरुष्ट्रे</b></div>
<div class="data"></div>
<div class="data"><p>"डुमिंग्‌ट्‌ प्रक्षेपणे" मिनोति मयुः । "मिवहिचरिचटिभ्यो वा" [उ.७२६]</div>
<div class="data">इति उः प्रत्ययः । मरौ भवो मर्यः । "भवे" [ ६।३।१२३ ] इति यः, मरिशब्दस्य</div>
<div class="data">इदन्तत्वात् । "छन्दसि निष्टर्क्यदेवहूयप्रणीयोन्नीयोच्छिष्यमर्य०" [ ३।१।१२३ ] इति</div>
<div class="data"></div>
<div class="data"></div>
<div class="data">;p{0071}</div>
<div class="data"></div>
<div class="data"><b>पाणिनीयसूत्रेण</b> वा "मृंत् प्राणत्यागे" इत्यस्मात् 'यत्'प्रत्यये मर्य इत्यपि । उष्यते—</div>
<div class="data">दह्यते मरौ उष्ट्रः । "सूमूखन्युषिभ्यः किद्" [उ.४४९] इति कित् त्र । तत्रट्‌ ।</div>
<div class="data">दीर्घजङ्घः, ग्रीवी, भेरः, धूम्रः च, स्वार्थिके के, धूम्रकोऽपि ।</p></div>
<div class="data"></div>
<span id="3817"></span><div class="syns">शण्ड-पुं,इत्वर-पुं</div>
<div class="data"><b>गोपतौ तु शण्ड इत्वर इत्यपि ॥ १११ ॥</b></div>
<div class="data"></div>
<div class="data"><p>गवां पतिः गोपतिः गोवृषः, तत्र । "शमूच् उपशमे" शाम्यति शण्डः ।</div>
<div class="data">"पञ्चमाड्डः" [उ.१६८] इति डः । अयनशील एति—गच्छति वा इत्वरः ॥ "सृजीण्‌-</div>
<div class="data">नशष्‌ट्‌वरप्" [ ५।२।७७ ] इति वरप् ॥ १११ ॥</p></div>
<div class="data"></div>
<span id="3827"></span><div class="syns">स्थूरिन्-पुं</div>
<div class="data"><b>स्थौरी स्थूर्यपि</b></div>
<div class="data"></div>
<div class="data"><p>स्थूराणाम्—पश्चाज्जङ्घाभागानामिदं स्थौरम्—बलम् तदस्यास्तीति स्थौरी ।</div>
<div class="data">स्थूराः—जङ्घाप्रदेशाः सन्त्यस्य स्थूरी, पृष्ठवाह्यः । यत्पृष्ठे जलादिकमुह्यते ।</p></div>
<div class="data"></div>
<span id="3831"></span><div class="syns">ककुद्-पुंक्ली,कुकुद-क्ली</div>
<div class="data"><b>ककुदे ककुत् कुकुदमित्यपि ।</b></div>
<div class="data"></div>
<div class="data"><p>ककते ककुदम् । पुंक्लीबः । "ककेर्णिद्वा" [उ.२४३] इति, "ककि लौल्ये"</div>
<div class="data">इत्यस्माद् उदः प्रत्ययः । ककते ककुत् । बाहुलकाद् उद् । "कुकि वृकि आदाने"</div>
<div class="data">कोकते कुकुदम् । "कुमुद्‌बुद्बुदादयः" [उ.२४४] इति उदे निपात्यते । वृषभस्कन्ध-</div>
<div class="data">कूटनामानि ।</p></div>
<div class="data"></div>
<span id="3832"></span><div class="syns">नैचिकी-स्त्री</div>
<div class="data"><b>नैचिकं नैचिकी च स्यात्</b></div>
<div class="data"></div>
<div class="data"><p>नीचैश्चरति नैचिकम् । "चरति" [ ६।४।११ ] इति इकण् "अणञेये०"</div>
<div class="data">[ २।४।२० ] इति ङ्याम् , नैचिकी । "प्रायोऽव्ययस्य" [ ७।४।६५ ] इति अन्त्य-</div>
<div class="data">स्वरादिलोपः । वृषभशिरोनाम्नी ।</p></div>
<div class="data"></div>
<span id="3853"></span><div class="syns">मलिनी-स्त्री</div>
<div class="data"><b>मलिनी बालगर्भिणी ॥ ११२ ॥</b></div>
<div class="data"></div>
<div class="data"><p>मलोऽस्त्यस्यां मलिनी । "मलादीमसश्च" [ ७।२।१४ ] इति इन् प्रत्ययः ।</div>
<div class="data">बाला चासौ गर्भिणी च बालगर्भिणी । मलिनी बालगर्भिणी [ ] इति <b>माला</b>॥ ११२ ॥</p></div>
<div class="data"></div>
<span id="3862"></span><div class="syns">पवित्र-क्ली</div>
<div class="data"><b>पवित्रं गोमये</b></div>
<div class="data"></div>
<div class="data"><p>पूयतेऽनेन पवित्रम् । "ऋषिनाम्नोः करणे" [ ५।२।८६ ] इति इत्रः । पवित्रत्वाद्</div>
<div class="data">वा । गोः पुरीषम् गोमयम् । पुंक्लीबलिङ्गः । "गोः पुरीषे" [ ६।२।५० ] इति मयट् ।</div>
<div class="data">गोविट् , तत्र ।</p></div>
<div class="data"></div>
<span id="3870"></span><div class="syns">शुभ-पुं</div>
<div class="data"><b>छागे शुभः</b></div>
<div class="data"></div>
<div class="data"><p>छ्यति छागः । "गम्यमि०" [उ.९२] इति गः । तत्र शोभते शुभः । "नाम्यु-</div>
<div class="data">पान्त्य०" [ ६।१।५४ ] इति कः । "शुभच्छागवस्तच्छगलका अजे" [ २।९।७६ ] इति</div>
<div class="data"></div>
<div class="data"></div>
<div class="data">;p{0072}</div>
<div class="data"></div>
<div class="data"><b>अमरः</b> । वृष्णिः, वरुटः, वरुडः, गण्डयन्तः, अमतिः च[^1] ।</p></div>
<div class="data"></div>
<span id="3877"></span><div class="syns">भषक-पुं</div>
<div class="data"><b>अथ भषकः शुनिः ।</b></div>
<div class="data"></div>
<div class="data"><p>भषति भुक्कति भषकः । "तिक्‌कृतौ नाम्नि" [ ५।१।७१ ] इति अकट् । "भष</div>
<div class="data">भर्त्सने" भर्त्सनम्—कुत्सितशब्दकरणम् , अतो भर्त्सने शब्दकर्मकोऽयम् । शुनति</div>
<div class="data">गच्छति शुनिः । "नाम्युपान्त्य०" [उ.६०९] इति किद् इः । दशेरः, भटिलः,</div>
<div class="data">भण्डिलः, चण्डिलः, लेहडः, गृत्सः च ।</p></div>
<div class="data"></div>
<span id="6007"></span><div class="syns">सरमा-स्त्री,देवशुनी-स्त्री</div>
<div class="data"><b>सरमा देवशुन्यां च</b></div>
<div class="data"></div>
<div class="data"><p>सरति गच्छति सरमा । "सृपृप्रथिचरि०" [उ.३४७] इति अमः । देवानाम्</div>
<div class="data">शुनी देवशुनी, तस्याम् । विशेषवृत्तिरयं सामान्येऽप्यभिधीयते ।</p></div>
<div class="data"></div>
<span id="3882"></span><div class="syns">यमरथ-पुं</div>
<div class="data"><b>यमरथोऽपि सैरिभे ॥ ११३ ॥</b></div>
<div class="data"></div>
<div class="data"><p>यमस्य रथो यमरथः । सीयते—बध्यते सैरिभः । "सि—टिकिभ्यामिभः सैर—टिट्टौ</div>
<div class="data">च" [उ.३३२] इत्यनेन इभः प्रत्ययः । "षिंग्‌ट्‌ बन्धने" इत्यस्य दन्त्यादिः, 'सैर'</div>
<div class="data">इत्यादेशश्च । सीरिभिः—दान्तैर्भाति सीरिभः, तस्यायमिति वा । "तस्येदम्"</div>
<div class="data">[ ६।३।१६० ] इति अण्‌ , तस्मिन् सैरिभे—महिषे गर्वरोऽपि ॥ ११३ ॥</p></div>
<div class="data"></div>
<span id="3884"></span><div class="syns">पारिन्द्र-पुं</div>
<div class="data"><b>पारिन्द्र इव पारीन्द्रः</b></div>
<div class="data"></div>
<div class="data"><p>पारिषु शक्तेषु इन्द्रः पारिन्द्रः । पृषोदरादित्वाद् ह्रस्वः । ह्रस्वाभावे च</div>
<div class="data">पारीन्द्रः । सिंहः, नदनुः, मृगेन्द्रः, कपिलाक्षः च । इव शब्दो वदर्थवाचकः ।</p></div>
<div class="data"></div>
<span id="3887"></span><div class="syns">अष्टापद-पुं</div>
<div class="data"><b>शरभेऽष्टापदोऽपि च ।</b></div>
<div class="data"></div>
<div class="data"><p>"शृश्‌ हिंसायाम्" शृणाति हस्तिनम् शरभः । "कृशृगृशलिकलि०"</div>
<div class="data">[उ.३२९] इति अभः, तत्र । अष्टौ पदानि अस्य अष्टापदः । "नाम्नि" [ ३।२।७५ ]</div>
<div class="data">इति दीर्घः । कर्वरोऽपि ।</p></div>
<div class="data"></div>
<span id="3892"></span><div class="syns">शृगाल-पुं</div>
<div class="data"><b>सृगालवच्छृगालोऽपि</b></div>
<div class="data"></div>
<div class="data"><p>सरति गच्छति भयेन सृगालः । "सर्तेर्गोऽन्तश्च" [उ.४७८] इति आलः ।</div>
<div class="data">असृगाऽऽलीयते, असृग् गिलतीति वा सृगालः । पृषोदरादित्वात् । शृणाति</div>
<div class="data">शृगालः, तालव्यादिरयम् । "चात्वालकङ्काल०" [उ.४८०] इति आले निपात्यते ।</p></div>
<div class="data"></div>
<span id="3897"></span><div class="syns">प्रवग-पुं</div>
<div class="data"><b>प्लवगः प्रवगोऽपि च ॥ ११४ ॥</b></div>
<div class="data"></div>
<div class="data"><p>प्लवेन गच्छति प्लवगः । प्रवेण गच्छति प्रवगः । प्लवप्रवौ गतिविशेषवाचकौ ।</div>
<div class="data"></div>
<div class="data"><f id="1">प्रा. अमन्तिश्च ।</f></div>
<div class="data"></div>
<div class="data"></div>
<div class="data">;p{0073}</div>
<div class="data"></div>
<div class="data">"नाम्नो गमः खड्डौ च०" [ ५।१।१३१ ] इति डः । प्लवप्रवंगमौ अपि वानर-</div>
<div class="data">नाम्नी ॥ ११४ ॥</p></div>
<div class="data"></div>
<span id="3898"></span><div class="syns">वानायु-पुं</div>
<div class="data"><b>वानायुरपि वातायुः</b></div>
<div class="data"></div>
<div class="data"><p>वानम्—शुष्कम् अयते वानायुः, वानमेति वा । वातमेति वातायुः हरिणः ।</div>
<div class="data">उभयत्र "कृवापाजि०" [उ.१] इति—उण् । वातमजः, हर्षुलः, रौहिषः, श्येतः,</div>
<div class="data">सरासरः, मरूकः च ।</p></div>
<div class="data"></div>
<span id="3928"></span><div class="syns">उन्दर-पुं</div>
<div class="data"><b>उन्दरोऽपि च मूषके ।</b></div>
<div class="data"></div>
<div class="data"><p>"उन्दप् क्लेदने" उनत्ति उन्दरः । "जठरऋकरमकर०" [उ.४०३] इति</div>
<div class="data">अरे निपात्यते । "लुष् मूष स्तेये" मूषति मूषकः । "नाम्नि पुंसि च" [ ५।३।१२१ ]</div>
<div class="data">इति णकः । तत्र । किरिः, मुष्मः, कुषाकुः, कर्वः च ।</p></div>
<div class="data"></div>
<span id="3931"></span><div class="syns">वनबिडाल-पुं</div>
<div class="data"><b>ह्रीकुर्वनबिडालोऽपि</b></div>
<div class="data"></div>
<div class="data"><p>"ह्रींक्‌ लज्जायाम्" जिह्रेतीव आखुवधसङ्कोचेनेति ह्रीकुः । "ह्रियः किद् रो</div>
<div class="data">लश्च वा" [उ.७५०] इति कित् कुः । वनस्य—अरण्यस्य बिडालो वनबिडालः । दरुटः,</div>
<div class="data">दरुडः, बिलालः च ।</p></div>
<div class="data"></div>
<span id="3934"></span><div class="syns">गोकर्ण-पुं</div>
<div class="data"><b>गोकर्णोऽपि भुजङ्गमे ॥ ११५ ॥</b></div>
<div class="data"></div>
<div class="data"><p>गावौ—दृशावेव कर्णौ अस्य गोकर्णः । भुजेन कौटिल्येन भुज इव वा</div>
<div class="data">गच्छतीति भुजङ्गमः सर्पः, तत्र । "नाम्नो गमः खड्डौ च०" [ ५।१।१३१ ] इति</div>
<div class="data">खः । काणूरः शृदरः, दशेरः, दश्रः, तालव्यमध्याविमौ, सृप्मा, सृत्वा, मर्क्कः,</div>
<div class="data">सूर्पः च दन्त्यादिरयम् ॥ ११५ ॥</p></div>
<div class="data"></div>
<span id="3937"></span><div class="syns">अलीगर्द-पुं</div>
<div class="data"><b>जलव्यालेऽलीगर्दोऽपि</b></div>
<div class="data"></div>
<div class="data"><p>जलस्य व्यालो जलव्यालः । अली—भ्रमर इव गर्दति—शब्दायते अलीगर्दः ।</p></div>
<div class="data"></div>
<span id="3943"></span><div class="syns">एककुण्डल-पुं</div>
<div class="data"><b>शेषः स्यादेककुण्डलः ।</b></div>
<div class="data"></div>
<div class="data"><p>श्लिष्यति अस्मिन् धात्रीति शेषः । "श्लिषेः शे च" [उ.५४३] इति</div>
<div class="data">षः । शिष्यत इति वा । शेते अस्मिन् हरिः इत्यन्ये । एकं कुण्डलमस्य</div>
<div class="data">एककुण्डलः ।</p></div>
<div class="data"></div>
<span id="3965"></span><div class="syns">आशी-स्त्री</div>
<div class="data"><b>आशीराशी च दंष्ट्रायाम्</b></div>
<div class="data"></div>
<div class="data"><p>आशास्यते—हिंस्यते अनया आशीः । <b>यदाह</b>——</div>
<div class="data">"आशीस्तालुगता दंष्ट्रा यया विद्धो न जीवति ।" इति ।</div>
<div class="data"></div>
<div class="data"></div>
<div class="data">;p{0074}</div>
<div class="data"></div>
<div class="data">क्रुत्सम्पदादित्वात् क्विप् , ततः "क्वौ" [ ४।४।११९ ] इति इस् आदेशः ।</div>
<div class="data">पृषोदरादित्वाद् रकारलोपे आशी । <b>यथा</b>—आशीविषः । उभावपि स्त्रियाम् । दंष्ट्रायां</div>
<div class="data">सर्पस्येति शेषः ।</p></div>
<div class="data"></div>
<span id="3967"></span><div class="syns">निर्लयनी-स्त्री</div>
<div class="data"><b>निर्मोके निर्लयन्यपि ॥ ११६ ॥</b></div>
<div class="data"></div>
<div class="data"><p>निर्मुच्यते निर्मोकः । घञ् प्रत्ययः ।तत्र निर्मोके—सर्पत्वचि । नितरां लीयते</div>
<div class="data">अस्यां निर्लयनी । "करणाऽऽधारे" [ ५।३।१२९ ] इति अनट् । निहाकोऽपि ॥ ११६ ॥</p></div>
<div class="data"></div>
<span id="3968"></span><div class="syns">पतत्रि-पुं</div>
<div class="data"><i> उक्ताः स्थलचराः पञ्चेन्द्रियाः ।</div>
<div class="data">अथ खचरानाह—</i></div>
<div class="data"><b>विहगे पतत्रिरपि</b></div>
<div class="data"></div>
<div class="data"><p>विहायसा गच्छति विहगः । "नाम्नो गमः खड्डौ च०" [ ५।१।१३१ ] इति</div>
<div class="data">डः प्रत्ययो विहायसो विहः च, तत्र । पतति—गच्छति पतत्रिः । "पतेरत्रिः" [उ.</div>
<div class="data">६९७] इति अत्रिः । वर्वरीकः, पतेरः, कथेरः, विहडः, तिन्तिडीकः, कवाकः,</div>
<div class="data">हीकः, श्येत्यः तालव्यादिरयम् , रवणः, जर्ण्णः, किकीदिविः, कुक्कणः, मणचः,</div>
<div class="data">रुवथः, अणसः, शररः[^1] तालव्यादिरयम् , चपुषः, वारङ्गः च ।</p></div>
<div class="data"></div>
<span id="3970"></span><div class="syns">पिञ्छ-क्ली</div>
<div class="data"><b>पिच्छं पिञ्छमपि स्मृतम् ।</b></div>
<div class="data"></div>
<div class="data"><p>पीयते पिच्छम् । "पीपूङो ह्रस्वश्च" [उ.१२५] इति छक् । "गुलुञ्छपिलि-</div>
<div class="data">पिञ्छैधिच्छादयः" [उ.१२६] इति 'छे'निपातनात् पिञ्छम् । स्मृतम्—कथितम् ।</p></div>
<div class="data"></div>
<span id="3979"></span><div class="syns">परपुष्ट-पुं,अन्यभृत-पुं</div>
<div class="data"><b>परपुष्टान्यभृतौ च पिके</b></div>
<div class="data"></div>
<div class="data"><p>परेण पुष्यते स्म परपुष्टः । अन्येन भ्रियते—पुष्यते अन्यभृतः । काकीपुष्टत्वात् ।</div>
<div class="data">पिबति चूतरसम् पिकः । "पापुलिकृषि०" [उ.४१] इति किद् इकः । अपि कायति</div>
<div class="data">वा पृषोदरादित्वात् । तत्र । घोषयित्नुः, पोषयित्नुः, वञ्चथः, उदिञ्चः च ।</p></div>
<div class="data"></div>
<span id="3975"></span><div class="syns">बर्हिन्-पुं</div>
<div class="data"><b>बर्हिणि बर्हिणः ॥ ११७ ॥</b></div>
<div class="data"></div>
<div class="data"><p>बर्हाणि सन्ति अस्य बर्ही, मयूरः तत्र । "शिखादिभ्य इन्" [ ७।२।४ ] इति</div>
<div class="data">इन् । बर्हाणि सन्त्यस्य बर्हिणः । "फलबर्हात्०" [ ७।२।१३ ] इति इनः । "बृह</div>
<div class="data">वृद्धौ" बर्हतीति वा । "द्रुहृबृहिदक्षिभ्य इणः" [उ.१९४] इति इणः । मोरः,</div>
<div class="data">सहसानः, जीवथः, आपतिकः, मरूकः, कमठः च ॥ ११७ ॥</p></div>
<div class="data"></div>
<span id="3980"></span><div class="syns">बलिपुष्ट-पुं</div>
<div class="data"><b>वायसे बलिपुष्टोऽपि</b></div>
<div class="data"></div>
<div class="data"><p>"वयि गतौ" वयते वायसः । "सृवयिभ्यां णित्" [उ.५७०] इति असः ।</div>
<div class="data">तत्र । बलिना पुष्टः बलिपुष्टः । अत एव बलिभुक्, वैश्वदेवभागार्हत्वात् । वञ्चथः,</div>
<div class="data">काणुकः, नभाकः, वर्विः च ।</p></div>
<div class="data"></div>
<div class="data"><f id="1">प्रा. शराटः ।</f></div>
<div class="data"></div>
<div class="data"></div>
<div class="data">;p{0075}</div>
<div class="data"></div>
<span id="3982"></span><div class="syns">द्रोण-पुं</div>
<div class="data"><b>द्रोणोऽपि द्रोणकाकवत् ।</b></div>
<div class="data"></div>
<div class="data"><p>"द्रुणत् गतिकौटिल्ययोः च" चकारात् हिंसायाम् द्रुण्यते द्रोणः । घञ् ।</div>
<div class="data">"द्रुं गतौ" द्रवति वा । "द्रोर्वा" [उ.१८४] इति णः । द्रोणश्चासौ काकश्च द्रोण-</div>
<div class="data">काकः । वृद्धकाकोऽद्रिकाको वा । <b>यदाहुः</b>—</div>
<div class="data">द्रोणकाको दग्धकाको वृद्धकाको वनाश्रयः ।</div>
<div class="data">इति । वदर्थः प्राग्वदवसेयः ।</p></div>
<div class="data"></div>
<span id="3994"></span><div class="syns">लक्ष्मणी-स्त्री</div>
<div class="data"><b>सारस्यां लक्ष्मणी</b></div>
<div class="data"></div>
<div class="data"><p>सरति सारसः । "सृवयिभ्यां णित्" [उ.५७०] इति असः । सरसि</div>
<div class="data">भवो वा । "भवे" [ ६।३।१२३ ] इति अण् , "अणञेये०" [ २।४।२० ] इति</div>
<div class="data">ङ्याम् सारसी, तस्याम् । लक्ष्मणस्य—सारसस्य स्त्री लक्ष्मणी । "धवाद् योगाद-</div>
<div class="data">पालकान्तात्" [ २।४।५९ ] इति ङीः ।</p></div>
<div class="data"></div>
<span id="6008"></span><div class="syns">क्रौञ्ची-स्त्री,क्रुञ्चा-स्त्री</div>
<div class="data"><b>क्रौञ्च्यां क्रुञ्चा</b></div>
<div class="data"></div>
<div class="data"><p>"कुञ्च् गतौ" क्रुञ्चति क्रुङ्, क्विप् , क्रुङेव क्रौञ्चः । प्रज्ञादित्वाद् अण्‌ ,</div>
<div class="data">"अणञेये०" [ २।४।२० ] इति ङ्याम् , क्रौञ्ची, तस्याम् । अजादित्वाद्</div>
<div class="data">आपि, क्रुञ्चा ।</p></div>
<div class="data"></div>
<span id="3996"></span><div class="syns">दिवि-पुं,किकि-स्त्री,किकिदीवि-पुं</div>
<div class="data"><b>चाषे दिविः किकिः ॥ ११८ ॥</div>
<div class="data">किकिदीविरपि प्रोक्तः</b></div>
<div class="data"></div>
<div class="data"><p>चष्यते—भक्ष्यते श्येनेन चाषः, तत्र । दीव्यति दिविः । "पदिपठि०" [उ.</div>
<div class="data">६०७] इत्यादिना इः । "कैं शब्दे" कायति शुभम् किकिः । "कायः किरिच्च</div>
<div class="data">वा" [उ.६२३] इति किः प्रत्ययो धातोश्च इकारान्तादेशः । स्त्रीलिङ्गः । किकीति</div>
<div class="data">कुर्वन् दीव्यति किकिदीविः । "छविछिविस्फविस्फिवि०" [उ.७०६] इति 'वि'</div>
<div class="data">प्रत्ययो निपातनात् । किकिपूर्वाद् दीव्यतेः दीर्घश्च । "किकिदिविसंज्ञश्चाषः" इति</div>
<div class="data"><b>वोपालितेन</b> सर्वे ह्रस्वाः पठिताः । दीव्यतीति दीविरपि । अनेनैव 'वि'</div>
<div class="data">प्रत्यये निपात्यते ।</p></div>
<div class="data"></div>
<span id="3999"></span><div class="syns">टिटिभ-पुं</div>
<div class="data"><b>टिट्टिभे टीटिभोऽपि च ।</b></div>
<div class="data"></div>
<div class="data"><p>"टिकि गतौ" टेकते टिट्टिभः । "सिटिकिभ्यामिभः०" [उ.३३२] इति इभः ।</div>
<div class="data">टिकेश्च टिट्‌ट्‌ इत्यादेशः । टिट्टीति भाषते वा । "क्वचित्" [ ५।१।१७१ ] इति डः ।</div>
<div class="data">टी टीति कुर्वन् भाति—दीप्यते भाषते वा टीटिभः । "क्वचित्" [ ५।१।१७१ ]</div>
<div class="data">इति डः । उच्छीथोऽपि ।</p></div>
<div class="data"></div>
<div class="data"></div>
<div class="data">;p{0076}</div>
<div class="data"></div>
<span id="4000"></span><div class="syns">कुलिङ्ग-पुं</div>
<div class="data"><b>कलविङ्‌के—कुलिङ्कोऽपि</b></div>
<div class="data"></div>
<div class="data"><p>कलते शब्दायते कलविङ्कः । "कलेरविङ्कः" [उ.६५] इति 'अविङ्कः' प्रत्ययः ।</div>
<div class="data">चटकस्तत्र । "कुल बन्धुसंस्त्यानयोः" । कोलति कुलिङ्कः । "कुलिचिरिभ्यामिङ्कक्"</div>
<div class="data">[उ.६४] इति इङ्कक् । स्वार्थिके के, कुलिङ्कक इत्ययमुक्तो<b>ऽभिधानचिन्तामणौ ।</b></p></div>
<div class="data"></div>
<span id="4003"></span><div class="syns">कालकण्ठ-पुं,दात्योह-पुं</div>
<div class="data"><b>दात्यूहे कालकण्ठकः ॥ ११९ ॥</div>
<div class="data">दात्योहोऽपि</b></div>
<div class="data"></div>
<div class="data"><p>ददाति आनन्दम् दात्यूहः । "दस्त्यूहः" [उ.५९४] इति त्यूहः, तत्र ।</div>
<div class="data">कालः कण्ठोऽस्य कालकण्ठः । स्वार्थिके के, कालकण्ठकः । ददाति आनन्दम्</div>
<div class="data">दात्योहः । वाहुलकात् 'त्योहः' प्रत्ययः ।</p></div>
<div class="data"></div>
<span id="4006"></span><div class="syns">बकेरुका-स्त्री,बिसकण्ठिका-स्त्री</div>
<div class="data"><b>बलाका बकेरुका बिसकण्टिका ।</b></div>
<div class="data"></div>
<div class="data"><p>बलम् अकति बलाका । "बल प्राणनधान्यावरोधयोः" बलति वा । "शलि-</div>
<div class="data">बलिपति०" [उ.३४] इति आकः । बकैरुच्यते बकेरुका । घञि, पृषोदरा-</div>
<div class="data">दित्वात् साधुः । बिसमिव कण्टोऽस्याः बिसकण्टिका ।</p></div>
<div class="data"></div>
<span id="4013"></span><div class="syns">मेधाविन्-पुं</div>
<div class="data"><b>मेधाव्यपि शुके</b></div>
<div class="data"></div>
<div class="data"><p>मेधा विद्यतेऽस्य मेधावी । "अस्तपोमायामेधास्रजो विन्‌" [ ७।२।४७ ]</div>
<div class="data">इति विन् । शवति शुकः । "विचिपुषि०" [उ.२२] इति कित् कः । "शुक गतौ"</div>
<div class="data">शोकति गच्छति वा । "अच्" [ ५।१।४९ ] इति अच् ।</p></div>
<div class="data"></div>
<span id="4016"></span><div class="syns">निशाटनी-स्त्री</div>
<div class="data"><b>तैलपायिकायां निशाटनी ॥ १२० ॥</b></div>
<div class="data"></div>
<div class="data"><p>तैलम् पिबतीति तैलपायिका–णकः प्रत्ययः—नित्यमास्यविकासात् ।</div>
<div class="data">निशायाम् अटति—गच्छति निशाटनी । "अनट्" [ ५।३।१२४ ] इति अनट् ।</div>
<div class="data">वल्गुलिकानाम्नी ॥ १२० ॥</p></div>
<div class="data"></div>
<span id="4022"></span><div class="syns">पारावत-पुं</div>
<div class="data"><b>कपोते पारावतोऽपि</b></div>
<div class="data"></div>
<div class="data"><p>"कबृड् वर्णे" कब्यते कपोतः । "कबेरोतः प् च" [उ.२१७] इति ओतः ।</div>
<div class="data">धातोर्बकारस्य पत्वं च, तत्र । पारम् आपतति पारापतः । "जपादीनां पो वः"</div>
<div class="data">[ २।३।१०५ ] इति पस्य वत्वे पारावतः ।</div>
<div class="data">उक्ताः खचराः पञ्चेन्द्रियाः ।</div>
<div class="data">अथ जलचरानाह—</p></div>
<div class="data"></div>
<span id="4043"></span><div class="syns">मच्छ-पुं</div>
<div class="data"><b>मत्स्ये मच्छः</b></div>
<div class="data"></div>
<div class="data"><p>माद्यति जलेन मत्स्यः । "मदेः स्यः" [उ.३८३] इति स्यः, तत्र । "मदैच्‌</div>
<div class="data">हर्षे" माद्यति पानीयेन मच्छः । "तुदिमदिपद्यदि०" [उ.१२४] इति 'छक्'</div>
<div class="data">प्रत्ययः ।</p></div>
<div class="data"></div>
<div class="data"></div>
<div class="data">;p{0077}</div>
<div class="data"></div>
<span id="4052"></span><div class="syns">वरुणपाश-पुं</div>
<div class="data"><b>अथ तन्तुणे ।</div>
<div class="data">स्मृतो वरुणपाशोऽपि</b></div>
<div class="data"></div>
<div class="data"><p>तन्तुवत् तुणति—कुटिलीभवति तन्तुणः—पृषोदरादित्वात्—ग्राहस्तत्र । वरुण-</div>
<div class="data">स्येव पाशोऽस्य वरुणपाशः ।</p></div>
<div class="data"></div>
<span id="4049"></span><div class="syns">शङ्कुमुख-पुं</div>
<div class="data"><b>नक्रे शङ्‌कुमुखोऽपि ॥ १२१ ॥</b></div>
<div class="data"></div>
<div class="data"><p>न न क्रामति नक्रः, कुम्भीरः । "नञः क्रमिगमि०" [उ.४] इति डिद्</div>
<div class="data">'अः' प्रत्ययः । नखादित्वाद् एकस्य नञो लोपः अपरस्य अदभावः । तत्र । शङ्कोः—</div>
<div class="data">कोलकस्येव मुखमस्य शङ्कुमुखः ॥ १२१ ॥</p></div>
<div class="data"></div>
<span id="4055"></span><div class="syns">उहार-पुं</div>
<div class="data"><b>उहारः कूर्मः</b></div>
<div class="data"></div>
<div class="data"><p>"उहृतुहृदुहृ अर्दने" ओहति[^1] अर्दयति उहारः । "द्वारशृङ्गार०" [उ.४११]</div>
<div class="data">इति आरे निपात्यते । "नाम्युपान्त्य०" [ ६।१।५४ ] इति के । उहः पीडा तम्</div>
<div class="data">इयर्ति—प्राप्नोतीति वा । किरति कुरति वा[^2] कूर्मः । "रुक्मग्रीष्म०" [उ.३४६]</div>
<div class="data">इति 'मे' निपात्यते । पुटीरः, पीथः च ।</p></div>
<div class="data"></div>
<div class="data"><b>इत्येष तिर्यक्काण्डः शिलोञ्छितः ।</b></div>
<div class="data"></div>
<div class="data"><p>इति—अमुना प्रकारेण एष—उक्तत्वेन प्रत्यक्षः तिर्यक्काण्डः श्रीहैमनाममाला-</div>
<div class="data">चतुर्थकाण्डः शिलोञ्छितः शिलोञ्छीकृत इत्यर्थः ।</p></div>
<div class="data"></div>
<div class="data">इति श्रीमद्‌<b>बृहत्खरतरगच्छीय</b>—श्री<b>जयसागरमहोपाध्याय</b>सन्तानीय—</div>
<div class="data">वाचनाचार्यश्री<b>भानुमेरुगणि</b>शिष्यमुख्य—श्री<b>ज्ञानविमलो-</div>
<div class="data">पाध्याय</b>विनेय—वाचनाचार्य<b>श्रीवल्लभगणि</b>विरचितायाम्</div>
<div class="data"><b>श्रीहैमनाममालाशिलोञ्छटीकायाम्</b></div>
<div class="data">चतुर्थतिर्यक्काण्डस्य <b>शिलोञ्छः</b> समाप्तः ।</div>
<div class="data"></div>
<div class="data"><f id="1">ज. ओहयति ।</f></div>
<div class="data"><f id="1">जे. 'कुरति वा' नास्ति ।</f></div>
<div class="data"></div>
<div class="data"></div>
<div class="data">;p{0078}</div>
<div class="data"></div>
<div class="data">;c{<b>पञ्चमो नारककाण्डः</b>}</div>
<div class="data"></div>
<span id="4068"></span><div class="syns">नैरयिक-पुं</div>
<div class="data"><i>अथ पञ्चमनारककाण्डस्य शिलोञ्छो विव्रियते——</i></div>
<div class="data"></div>
<div class="data"><b>नारकास्तु नैरयिकाः</b></div>
<div class="data"></div>
<div class="data"><p>नरके भवा नारकाः । "भवे" [ ६।३।१२३ ] इति अण् । निरये भवा नैरयिकाः ।</div>
<div class="data">"भवे" [ ६।३।१२३ ] इति इकण् । यौगिकत्वात् नारकिक—नारकीयादयोऽपि ।</p></div>
<div class="data"></div>
<span id="4081"></span><div class="syns">तल-क्ली,रसा-स्त्री</div>
<div class="data"><b>पाताले तु तलं रसा ॥ १२२ ॥</b></div>
<div class="data"></div>
<div class="data"><p>पतन्ति अस्मिन् पातालम् । "पतिकृलूभ्यो णित्" [उ.४७९] इति आलः ।</div>
<div class="data">पातम् अलतीति वा । तलति तलम् । "अच्" । रस्यते रसा । भीमो भीमसेन इति</div>
<div class="data"><b>न्यायाद्</b> वा । तलम् रसा ॥ १२२ ॥</p></div>
<div class="data"></div>
<div class="data"><b>इति पञ्चमकाण्डस्य शिलोच्छोऽयं समर्थितः ।</b></div>
<div class="data"></div>
<div class="data">इति अमुना प्रकारेण श्रीहैमनाममालायाः पञ्चमनारककाण्डस्य अयम्</div>
<div class="data">उक्तत्वेन प्रत्यक्षः शिलोञ्छः समर्थितः—विरचित इत्यर्थः ।</div>
<div class="data">इति श्रीमद्‌<b>बृहत्खरतरगच्छीय</b>—श्री<b>जयसागरमहोपाध्याय</b>सन्ता-</div>
<div class="data">नीय—वाचनाचार्यश्री<b>भानुमेरुगणि</b>शिष्यमुख्य—श्री<b>ज्ञान-</div>
<div class="data">विमलोपाध्याय</b>विनेय—वाचनाचार्य<b>श्रीवल्लभ-</div>
<div class="data">गणि</b>विरचितायां <b>श्रीहैमनाममालाशिलोच्छ-</div>
<div class="data">टीकायां</b> पञ्चमनारककाण्डस्य</div>
<div class="data"><b>शिलोञ्छः</b> समाप्तः ।</div>
<div class="data"></div>
<div class="data"></div>
<div class="data">;p{0079}</div>
<div class="data"></div>
<div class="data">;c{<b>षष्ठः सामान्यकाण्डः</b>}</div>
<div class="data"></div>
<span id="4087"></span><div class="syns">जीव-पुं</div>
<div class="data"><i>उक्ता देवाधिदेवा मुक्ताः, संसारिणश्चतुर्गतयो देवा मर्त्यास्तिर्यञ्चो नारकाश्च</div>
<div class="data">क्रमादसाधारणाङ्गसहिताः पञ्चभिः—पञ्चभिः काण्डैरिदानीं तत्साधारणनामाभिधा-</div>
<div class="data">यिषष्ठसामान्यकाण्डस्य शिलोञ्छो विव्रियते—</i></div>
<div class="data"></div>
<div class="data"><b>जीवोऽपि चेतने</b></div>
<div class="data"></div>
<div class="data"><p>"जीव प्राणधारणे" जीवति जीवः । अच् । चेतनाशीलश्चेतनः । व्यञ्जना-</div>
<div class="data">न्तत्वाद् "इङितः०" [ ५।२।४४ ] इति अनः । चेतयते वा । "रम्यादिभ्यः"</div>
<div class="data">[ ५।३।१२६ ] इति कर्त्तरि अनट् । तत्र । अत्कः, अन्नः च ।</p></div>
<div class="data"></div>
<span id="4088"></span><div class="syns">प्राणिन्-पुं</div>
<div class="data"><b>जन्तौ प्राणी</b></div>
<div class="data"></div>
<div class="data"><p>"जनैचि प्रादुर्भावे" जायते जन्तुः । पुंक्लीबलिङ्गस्तत्र । "कृसिकमि०"</div>
<div class="data">[उ.७७३] इति तुन् । प्राणाः सन्ति अस्य प्राणी । प्राणवान् , मरतः, मर्तः,</div>
<div class="data">अमतः, कणी—चिः, मन्दसानः, वयोधाः च ।</p></div>
<div class="data"></div>
<span id="4089"></span><div class="syns">जन्म-पुं</div>
<div class="data"><b>जन्मोऽपि जन्मनि ॥ १२३ ॥</b></div>
<div class="data"></div>
<div class="data"><p>जायते जन्मः । "रुक्मग्रीष्म०" [उ.३४६] इति मान्तो निपात्यते ।</div>
<div class="data">"मन्०" [ ५।१।१४७ ] इति मनि जन्म उत्पत्तिस्तत्र । सुवनः, योनिः, जर्त्तः च ।</div>
<div class="data">प्रादुः इति जन्मवाचि अव्ययम् ॥ १२३ ॥</p></div>
<div class="data"></div>
<span id="4090"></span><div class="syns">जीवातु-पुंक्ली</div>
<div class="data"><b>जीवातुर्जीविते</b></div>
<div class="data"></div>
<div class="data"><p>जीव्यते अत्रेति जीवातुः । पुंक्लीबलिङ्गः "जीवेरातुः" [उ.७८२] इत्यनेन</div>
<div class="data">"जीव प्राणधारणे" इत्यस्माद् 'आतुः' प्रत्ययः । जीव्यतेऽत्रेति जीवितम् प्राणाः, तत्र ।</div>
<div class="data">जिगन्तुः, जिगम्नुः मरठः, अरुः, सन्तोऽयम् , अनुः उकारान्तोऽयम् , गयः च ।</p></div>
<div class="data"></div>
<span id="4095"></span><div class="syns">आयु-पुं</div>
<div class="data"><b>अथायुः पुंस्युदन्तोऽपि चायुषि ।</b></div>
<div class="data"></div>
<div class="data"><p>एति गच्छति अनेन गत्यन्तरमित्यायुः । "कृवापाजि०" [उ.१] इति उण् ।</div>
<div class="data">उदन्त इति उकारान्तः । एति—आगच्छति प्रतिबन्धकतां स्वकृतकर्मावाप्तनरकादि-</div>
<div class="data">दुर्गतेर्निष्क्रमितुमनसो जन्तोः इति आयुः । "इणो णित्" [उ.९९८] इति उस् ।</div>
<div class="data">यद् वा, आयाति भवाद्—भवान्तरं संक्रामतां जन्तूनाम् निश्चयेनोदयमागच्छतीति</div>
<div class="data">आयुः, जीवितकालः तत्र । पृषोदरादित्वात् साधुः । शिङ्‌घानकोऽपि, तालव्या-</div>
<div class="data">दिरयम् ।</p></div>
<div class="data"></div>
<div class="data"></div>
<div class="data">;p{0080}</div>
<div class="data"></div>
<span id="4097"></span><div class="syns">विकल्प-पुं</div>
<div class="data"><b>सङ्कल्पे स्याद् विकल्पोऽपि</b></div>
<div class="data"></div>
<div class="data"><p>संकल्पनम् सङ्कल्पः, मनसो व्यापारः, तत्र । विकल्पनम् विकल्पः ।</p></div>
<div class="data"></div>
<span id="4096"></span><div class="syns">अनिन्द्रिय-क्ली</div>
<div class="data"><b>मनोऽनिन्द्रियमपि</b></div>
<div class="data"></div>
<div class="data"><p>मन्यते जानाति अर्थात् मनः । "अस्" [उ.९५२] इति अस् । यदाह[^1]—</div>
<div class="data">तर्के "सर्वार्थग्रहणं मनः" इति । न विद्यते इन्द्रियं अस्य अनिन्द्रियम् । स्पृशानः,</div>
<div class="data">संस्पृशानः, स्तिभिः, जिगम्नुः, गान्त्रम्[^2] , वीकः, कन्तुः, मर्क्कः च ।</p></div>
<div class="data"></div>
<span id="4098"></span><div class="syns">शर्म-पुंक्ली</div>
<div class="data"><b>अथ ॥ १२४ ॥</div>
<div class="data">शर्मं सौख्यम्‌</b></div>
<div class="data"></div>
<div class="data"><p>"शृश्‌ हिंसायाम्" शृणाति दुःखमिति शर्मम् । पुंक्लीबः । "अर्तिंरीस्तुसुहु-</div>
<div class="data">सृघृघृशृ०" [उ.३३८] इति मः । सरति दुःखम् याति अनेन सर्ममपि, दन्त्यादिः ।</div>
<div class="data">सुखमेव सौख्यम् । भेषजादित्वाद् ट्यण् । स्योनम्[^3] प्रतीकः, नन्दयन्तः, मृडीकम् ,</div>
<div class="data">गेष्णम् च । "शो तनूकरणे"[^4] श्यति दुःखम्—शातम् तालव्यादिरिति <b>क्षीरस्वामी[^4]</b> ।</p></div>
<div class="data"></div>
<span id="4099"></span><div class="syns">बाध-पुं</div>
<div class="data"><b>पीडा बाधः</b></div>
<div class="data"></div>
<div class="data"><p>पीडनम् पीडा । "भीषिभूषि०" [ ५।३।१०९ ] इति बहुवचनाद् अङ् ।</div>
<div class="data">"बाधृङ्‌ रोटने" रोटनम् प्रतिघातः । बाध्यतेऽनेन बाधः । घञ् । वधिः, तृप्रम् ,</div>
<div class="data">दृप्रम् , क्रूरः च ।</p></div>
<div class="data"></div>
<span id="4105"></span><div class="syns">चर्च-पुं</div>
<div class="data"><b>चर्चा चर्चोऽपि कथ्यते ।</b></div>
<div class="data"></div>
<div class="data"><p>"चर्चण्‌ अध्ययने" चर्चनम् चर्चा । भीषिभूषि०" [ ५।३।१०९ ] इति</div>
<div class="data">अङ् । चर्च्यते चर्चः ।</p></div>
<div class="data"></div>
<span id="4118"></span><div class="syns">विप्रतीसार-पुं</div>
<div class="data"><b>विप्रतीसारोऽनुशये</b></div>
<div class="data"></div>
<div class="data"><p>वैपरीत्येन प्रतिसरणम् विप्रतिसारः । एकदेशस्य विकृतत्वात् विप्रतीसारः ।</div>
<div class="data">"घञ्युपसर्गस्य बहुलम्" [ ३।२।८६ ] इति वा दीर्घः । अनुशयनम् अनुशयः</div>
<div class="data">पश्चात्तापः तत्र ।</p></div>
<div class="data"></div>
<span id="4137"></span><div class="syns">अर्थ-पुं</div>
<div class="data"><b>अथार्था अपीन्द्रियार्थवत् ॥ १२५ ॥</b></div>
<div class="data"></div>
<div class="data"><p>अर्थ्यन्ते—विचार्यन्ते अर्थाः । इन्द्रियैरर्थ्यन्ते इन्द्रियार्थाः । वदर्थः पूर्ववदवसेयः ।</div>
<div class="data">गोचरनाम्नी ॥ १२५ ॥</p></div>
<div class="data"></div>
<span id="4138"></span><div class="syns">सुषीम-पुं</div>
<div class="data"><b>सुशीमस्तु सुषीमोऽपि</b></div>
<div class="data"></div>
<div class="data"><f id="1">जे. ज. प्रतौ 'यदाह' नास्ति ।</f></div>
<div class="data"><f id="2">जे. गात्रम् ।</f></div>
<div class="data"><f id="3">जे. ज. स्पोनम् ।</f></div>
<div class="data"><f id="4.4.">प्रा. प्रतौ—'शो तनूकरणे' श्यति दुःखम् शातम् तालव्यादिरिति क्षीरस्वामी' इति पाठो नोपलभ्यते ।</f></div>
<div class="data"></div>
<div class="data"></div>
<div class="data">;p{0081}</div>
<div class="data"></div>
<div class="data"><p>"श्यैङ् गतौ" सुष्ठु श्यायते सुशीमः, तालव्यमध्यः । "रुक्मग्रीष्म०"</div>
<div class="data">[उ.३४६] इति मान्तो निपात्यते । शोभना सीमाऽस्य सुषीमः । पृषोदरादित्वात्</div>
<div class="data">सस्य षत्वम् । मूर्धन्यमध्यः । शीतलनाम्नी । शतेरोऽपि ।</p></div>
<div class="data"></div>
<span id="4141"></span><div class="syns">खक्खट-पुं,जरुट-पुं</div>
<div class="data"><b>कक्खटः खक्खटोऽपि च ।</div>
<div class="data">जरठो जरुटः</b></div>
<div class="data"></div>
<div class="data"><p>"कक्ख हसने" कक्ख्यते कक्खटः । "दिव्यवि०" [उ.१४२] इति अटः ।</div>
<div class="data">केचिदेनं धातुं द्वितीयादिं मन्यन्ते, तन्मते खक्ख्यते खक्खटः । "दिव्यवि०"</div>
<div class="data">[उ.१४२] इति अटः । "जृष्‌ च जरसि" जीर्यते जरठः । "मृजृशृकम्यमिरमिरपिभ्यो-</div>
<div class="data">ऽठः" [उ.१६७] इति अठः । गृजृदृवृभृभ्यः उट उडश्च" [उ.१५३] इति उटे</div>
<div class="data">जरुटः । कठिननामानि ।</p></div>
<div class="data"></div>
<span id="4144"></span><div class="syns">अम्ब्ल-पुं</div>
<div class="data"><b>अम्लेऽम्ब्लः</b></div>
<div class="data"></div>
<div class="data"><p>"अम गतौ" अम्यते अम्लः । "अबुङ् शब्दे" अम्बते अम्ब्लः, रसविशेषः ।</div>
<div class="data">उभयत्र "शामाश्याशक्यम्ब्यमिभ्यो लः" [उ.४६२] इति लः ।</p></div>
<div class="data"></div>
<span id="4169"></span><div class="syns">राव-पुं</div>
<div class="data"><b>रावो रव इव स्मृतः ॥ १२६ ॥</b></div>
<div class="data"></div>
<div class="data"><p>"रुंक् शब्दे" रवणम् रूयते अनेन वा रावः । बहुलाधिकाराद् दीर्घः । रवणम्</div>
<div class="data">रवः । "युवर्ण०" [ ५।३।२८ ] इति अल् । इवो वदर्थवाचकः । क्षवोऽपि ॥ १२६ ॥</p></div>
<div class="data"></div>
<span id="4176"></span><div class="syns">निषाद-पुं</div>
<div class="data"><b>निषादो निषधः</b></div>
<div class="data"></div>
<div class="data"><p>निषीदन्ति स्वरा अत्र निषादः, सप्तमः स्वरः । बाहुलकात् सोपसर्गादपि</div>
<div class="data">णः । <b>यदाह</b>—</div>
<div class="data">निषीदन्ति स्वरा अस्मिन् निषादस्तेन हेतुना ।</div>
<div class="data">इति । <b>यदाहुः</b>—</div>
<div class="data">षड्जं मयूरा ब्रुवते गाव ऋषभभाषिणः ।</div>
<div class="data">अजा वदति गान्धारं, क्रौञ्चः क्वणति मध्यमम् ।</div>
<div class="data">पुष्पसाधारणे काले पिकः कूजति पञ्चमम् ।</div>
<div class="data">धैवतं हेषते वाजी निषादं बृंहते गजः ।</div>
<div class="data">"षोंच् अन्तकर्मणि" निष्यति निषधः । "नेः स्यतेरधक्‌" [उ.२५२]</div>
<div class="data">इति अधक्‌ ।</p></div>
<div class="data"></div>
<span id="4193"></span><div class="syns">गर्जा-स्त्री</div>
<div class="data"><b>गर्ज्जो गर्ज्जा</b></div>
<div class="data"></div>
<div class="data"></div>
<div class="data">;p{0082}</div>
<div class="data"></div>
<div class="data"><p>"गर्ज अव्यक्ते[^1] शब्दे" गर्जनम् गर्जः । अल् । "भीषिभूषि०" [ ५।३।</div>
<div class="data">१०९] इति बहुवचनाद् अङि प्रत्यये गर्जा । हस्तिध्वनिनाम्नी ।</p></div>
<div class="data"></div>
<span id="4208"></span><div class="syns">मद्र-पुं</div>
<div class="data"><b>मद्रोऽपि मन्द्रवत् ।</b></div>
<div class="data"></div>
<div class="data"><p>"मदैच् हर्षे" माद्यति मध्यताराभ्यां मद्रः । "भीवृधिरुधि०" [उ.३८७]</div>
<div class="data">इति रः । "मदुङ् स्तुत्यादिषु" मन्द्यते मध्यताराभ्यां मन्द्रः, गम्भीरस्वरः "भीवृधि०"</div>
<div class="data">[उ.३८७] इत्यादिना रः । वदर्थः पूर्ववद् भावनीयः ।</p></div>
<div class="data"></div>
<span id="4214"></span><div class="syns">आकर-पुं</div>
<div class="data"><b>आकरो निकरे</b></div>
<div class="data"></div>
<div class="data"><p>आकीर्यते आकरः । अल् । निकीर्यते निकरः समूहस्तत्र । भुर्भुरः, शिर्शिरः,</div>
<div class="data">समिथम् च ।</p></div>
<div class="data"></div>
<span id="4274"></span><div class="syns">जकुट-पुं</div>
<div class="data"><b>युग्मे जकुटः</b></div>
<div class="data"></div>
<div class="data"><p>"युजिंच् समाधौ" युज्यते युग्मम् । "तिजियुजेर्ग्‌ च" [उ.३४५] इति</div>
<div class="data">किद् मः, धातोर्जस्य च गत्वम् । जायते जकुटः । 'नर्कुटकुक्कुटो०' [उ.१५५]</div>
<div class="data">इति उटे निपात्यते ।पुंलिङ्गः । यदाह <b>गौडः</b>—</div>
<div class="data">वार्ताककुसुमे क्लीबं जकुटो यमले शुनि ।</div>
<div class="data">द्वन्द्वमपि ।</p></div>
<div class="data"></div>
<div class="data"></div>
<span id="4285"></span><div class="syns">कनिष्ठ-क्ली</div>
<div class="data"><b>अथ कनीयसि ॥ १२७ ॥</b></div>
<div class="data"><b>कनिष्ठम्</b></div>
<div class="data"></div>
<div class="data"><p>अतिशयेन अल्पम् कनीयः, कनिष्ठम् । "गुणाङ्गाद् वेष्ठेयसू" [ ७।३।९ ]</div>
<div class="data">इति 'इयसु' प्रत्ययः, 'इष्ठ' प्रत्ययश्च । "अल्पयूनोः कन् वा" [ ७।४।३३ ] इति</div>
<div class="data">अल्पशब्दस्य 'कन्' आदेशः । अत्यल्पनाम्नी ।</p></div>
<div class="data"></div>
<span id="4294"></span><div class="syns">विग्रह-पुं</div>
<div class="data"><b>विग्रहः शब्दप्रपञ्चे</b></div>
<div class="data"></div>
<div class="data"><p>विग्रहणम् विगृह्यते वा विग्रहः । अल् प्रत्ययः । शब्दस्य प्रपञ्चः—विस्तरः</div>
<div class="data">शब्दप्रपञ्चः तत्र ।</p></div>
<div class="data"></div>
<span id="4296"></span><div class="syns">निःशेष-क्ली,अनून-क्ली</div>
<div class="data"><b>निखिले पुनः ।</div>
<div class="data">स्यान्निःशेषमनूनं च</b></div>
<div class="data"></div>
<div class="data"><p>निवृत्तम् खिलात्—शून्यात् निखिलम् समस्तम् , तत्र । निवृत्तः शेषान्नि-</div>
<div class="data">सर्गतः शेषोऽस्य वा निश्शेषम् । नास्ति ऊनमस्य अनूनम् ।</p></div>
<div class="data"></div>
<div class="data"><f id="1">जे. ज. 'अव्यक्ते' नास्ति ।</f></div>
<div class="data"></div>
<div class="data"></div>
<div class="data">;p{0083}</div>
<div class="data"></div>
<span id="4297"></span><div class="syns">खण्डल-क्ली</div>
<div class="data"><b>खण्डलं चापि खण्डवत् ॥ १२८ ॥</b></div>
<div class="data"></div>
<div class="data"><p>खण्डम् लाति खण्डलम् , खण्डम् अस्त्यस्य वा । सिध्मादित्वात् लः ।</div>
<div class="data">खण्ड्यते वा । "मुरलोरल०" [उ.४७४] इति अले निपात्यते । खण्ड्यते खण्डः ।</div>
<div class="data">पुंक्लीबलिङ्गः । वदर्थः पूर्ववद् भावनीयः ॥ १२८ ॥</p></div>
<div class="data"></div>
<span id="4300"></span><div class="syns">कल्मष-क्ली</div>
<div class="data"><b>मलीमसे कल्मषं च</b></div>
<div class="data"></div>
<div class="data"><p>मलोऽस्त्यस्य मलीमसम् , मलिनम् । "मलाद् ईमसश्च" [ ७।२।१४ ] इति</div>
<div class="data">ईमसः प्रत्ययः । तत्र । "कलि शब्दसंख्यानयोः" कलते कल्मषम् । "कलेर्मषः"</div>
<div class="data">[उ.५६२] इति मषः ।</p></div>
<div class="data"></div>
<span id="4322"></span><div class="syns">याव्य-क्ली,रेपस्-क्ली</div>
<div class="data"><b>निकष्टे याव्यरेपसी ।</b></div>
<div class="data"></div>
<div class="data"><p>निकृष्यते निकृष्टम्—अधमम् , तत्र । याप्यते निर्गुणत्वात् याप्यम् । "जपा-</div>
<div class="data">दीनां पो वः" [ २।३।१०५ ] इति पस्य वत्वे याव्यम् । अन्तस्थीयादिः । "रींश्‌</div>
<div class="data">गतिरेषणयोः" रीयते रेपः । "रीवृभ्यां पस्" [उ.९८१] इति पस् । सकारा-</div>
<div class="data">न्तोऽयम् ।</p></div>
<div class="data"></div>
<span id="4324"></span><div class="syns">लडह-क्ली,रमणीय-क्ली</div>
<div class="data"><b>लडहं रमणीयं च रम्ये</b></div>
<div class="data"></div>
<div class="data"><p>"ललण्‌ ईप्सायाम्" ललयति ललहः । डलयोरैक्ये लडहः । "कृपृकटिपटि-</div>
<div class="data">मटि०" [उ.५८९] इत्यादिना अटः । यदाह <b>गौडः</b>—</div>
<div class="data">"मनोज्ञं मञ्जु मञ्जुलं लडहं रमणीयं च ।" इत्यादि ।</div>
<div class="data">रम्यते तेन रमणीयम् । "तव्याऽनीयौ" [ ५।१।२७ ] इति अनोयः ।</div>
<div class="data">रमयते मनो रम्यम्—मनोहरम् , तत्र । "भव्यगेयजन्यरम्य०" [ ५।१।७ ] इति</div>
<div class="data">साधुः । हर्यतः, दृशीकम् रुम्रः, धुवकः, कमरः, उशिक्, भिल्मम् , शौभुशुभः,</div>
<div class="data">कुमुलः, शोभुशुभश्च ।</p></div>
<div class="data"></div>
<span id="4340"></span><div class="syns">सदातन-क्ली,शाश्वतिक-क्ली</div>
<div class="data"><b>नित्ये सदातनम् ॥ १२९ ॥</div>
<div class="data">शाश्वतिकं च</b></div>
<div class="data"></div>
<div class="data"><p>नित्यम् भवं नित्यम् । "नेर्ध्रुवे" [ ६।३।१७ ] इति त्यब् , तत्र । सदा भवं</div>
<div class="data">सदातनम् । "सायंचिरं०" [ ६।३।८८ ] इति तनट् । शश्वद् भवं शाश्वतिकम् ।</div>
<div class="data">"वर्षाकालेभ्यः [ ६।३।८० ] इति इकण् ।</p></div>
<div class="data"></div>
<span id="4337"></span><div class="syns">नेदीयस्-क्ली</div>
<div class="data"><b>नेदीय इत्यन्तिकतमे स्मृतम् ।</b></div>
<div class="data"></div>
<div class="data"><p>अतिशयेन अन्तिकम् नेदीयः । "बाढान्तिकयोः साध—नेदौ" [ ७।४।३७ ] इति</div>
<div class="data"></div>
<div class="data"></div>
<div class="data">;p{0084}</div>
<div class="data"></div>
<div class="data">अन्तिकस्य नेद इत्यादेशः, ततो "गुणाङ्गाद्वेष्ठेयसू" [ ७।३।९ ] इति 'इयसु' प्रत्ययः ।</div>
<div class="data">अतिशयेन अन्तिकं अन्तिकतमम् , तत्र । "प्रकृष्टे०" [ ७।३।५ ] इति तमप् ।</p></div>
<div class="data"></div>
<span id="4350"></span><div class="syns">अवगण-पुं</div>
<div class="data"><b>एकाकिन्यवगणोऽपि</b></div>
<div class="data"></div>
<div class="data"><p>एक एव एकाकी, असहाय इत्यर्थः । तत्र । "एकादाकिन् चासहाये"</div>
<div class="data">[ ७।३।२७ ] इति साधुः । अवगतो गणो अस्य अवगणः । यद् <b>भागुरिः</b>—</div>
<div class="data">"एकाकी स्यादवगणः" ।</p></div>
<div class="data"></div>
<div class="data"></div>
<span id="4352"></span><div class="syns">प्राञ्च्-पुं</div>
<div class="data"><b>प्रागप्यादौ प्रकीर्तितम् ॥ १३० ॥</b></div>
<div class="data"></div>
<div class="data"><p>प्राञ्चति प्राक् । नलोपः । प्राञ्चौ प्राञ्चः । आदीयते प्रथमतया इति आदिः ।</div>
<div class="data">पुंलिङ्गः । "उपसर्गाद् दः किः" [ ५।३।८७ ] इति किः तत्र ॥ १३० ॥</p></div>
<div class="data"></div>
<span id="4354"></span><div class="syns">मध्यन्दिन-क्ली</div>
<div class="data"><b>मध्यमे मध्यन्दिनं च</b></div>
<div class="data"></div>
<div class="data"><p>मध्ये जातं मध्यमम् । "मध्यात् मः" [ ६।३।७६ ] इति मः । मध्ये भवं</div>
<div class="data">मध्यन्दिनम् । "मध्याद् दिनण्—ण—ईया मोऽन्तश्च" [ ६।३।१२६ ] इति दिनण् प्रत्ययः,</div>
<div class="data">'म' आगमश्च, मतान्तरेण वृद्ध्यभावः । पक्षे माध्यन्दिनम् ।</p></div>
<div class="data"></div>
<span id="4366"></span><div class="syns">निरर्गल-क्ली</div>
<div class="data"><b>निरर्गलमनर्गले ।</b></div>
<div class="data"></div>
<div class="data"><p>निर्गता अर्गला अस्य निरर्गलम् । नास्ति अर्गलाऽस्य अनर्गलम् । तत्र ।</p></div>
<div class="data"></div>
<span id="4373"></span><div class="syns">बहुरूप-पुं,पृथग्रूप-पुं,नानाविध-पुं</div>
<div class="data"><b>बहुरूपपृथग्‌रूपनानाविधाः पृथग्‌विधे ॥ १३१ ॥</b></div>
<div class="data"></div>
<div class="data"><p>बहु रूपम् अस्य बहुरूपः । पृथक् रूपम् अस्य पृथग्‌रूपः । नाना—अनेकः</div>
<div class="data">विधः प्रकारोऽस्य नानाविधः । पृथग्‌विधोऽस्य पृथग्‌विधः तत्र ॥ १३१ ॥</p></div>
<div class="data"></div>
<span id="4375"></span><div class="syns">झम्प-पुं</div>
<div class="data"><b>झम्पा झम्पोऽपि</b></div>
<div class="data"></div>
<div class="data"><p>"झमू अदने" झमति झम्पा । "पम्पाशिल्पादयः" [उ.३००] इति पान्तो</div>
<div class="data">निपात्यते । स्त्रीलिङ्गोऽयम् । पुंसि <b>अन्ये</b> । <b>यदाह</b>—'झम्पः सम्पातपाटवम्' [ ]</div>
<div class="data">इति ।</p></div>
<div class="data"></div>
<span id="4387"></span><div class="syns">छादित-त्रि,अपिहित-त्रि</div>
<div class="data"><b>अथ छन्ने छादिताऽपिहिते अपि ।</b></div>
<div class="data"></div>
<div class="data"><p>छाद्यते स्म छन्नम् , तस्मिन् छन्ने । छाद्यते स्म छादितम् । उभावपि "णौ</div>
<div class="data">दान्तशान्त०" [ ४।४।७४ ] इति विकल्पेन क्ते निपात्येते, निपातनाच्च इडभावे</div>
<div class="data">छन्नम् , पक्षे छादितम् इति । "डुधांगक् धारणे" अपिधीयते स्म अपिहितम् । "धागः"</div>
<div class="data">[ ४।४।१५ ] इति तादौ प्रत्यये परे 'हिः' आदेशः । "वाऽवाऽप्योस्तनि०" [ ३।२।</div>
<div class="data">१५६ ] इति विकल्पेन 'पि' आदेशे । पिहितम् इति तु <b>अभिधानचिन्तामणौ</b> उक्तमेव ।</p></div>
<div class="data"></div>
<span id="4389"></span><div class="syns">प्रादुष्कृत-त्रि</div>
<div class="data"><b>प्रकाशिते प्रादुष्कृतम्</b></div>
<div class="data"></div>
<div class="data"></div>
<div class="data">;p{0085}</div>
<div class="data"></div>
<div class="data"><p>प्रकाश्यते स्म प्रकाशितम् , तत्र । प्रादुष्क्रियते स्म प्रादुष्कृतम् । "निर्दुर्बहि-</div>
<div class="data">राविः०" [ २।३।९ ] इति षत्वम् ।</p></div>
<div class="data"></div>
<span id="4392"></span><div class="syns">असूक्षण-क्ली,अवमानना-स्त्री,अवगणना-स्त्री</div>
<div class="data"><b>अवज्ञायामसूक्षणम् ॥ १३२ ॥</div>
<div class="data">बुधैरवमाननावगणने अपि कीर्तिते ।</b></div>
<div class="data"></div>
<div class="data"><p>अवज्ञानम् अवज्ञा, तस्याम् । "उक्ष सेचने" न सुष्ठु उक्षणम् अस्य असूक्ष</div>
<div class="data">णम् । अवमाननम् अवमानना । अवगणनम् अवगणना । "णि—वेत्त्यासश्रन्थग्रन्थ-</div>
<div class="data">घट्टवन्देरनः" [ ५।३।१११ ] इति अनः ।</p></div>
<div class="data"></div>
<span id="4395"></span><div class="syns">अन्दोलन-क्ली</div>
<div class="data"><b>अन्दोलनमपि प्रेङ्खा</b></div>
<div class="data"></div>
<div class="data"><p>अन्दोल्यते अन्दोलनम् । अनट् । प्रेङ्खणम् प्रेङ्खा । "इखु गतौ" अल् प्रत्ययः ।</p></div>
<div class="data"></div>
<span id="4398"></span><div class="syns">उदस्त-क्ली</div>
<div class="data"><b>अथोदस्तमप्युदञ्चितम् ॥ १३३ ॥</b></div>
<div class="data"></div>
<div class="data"><p>उदस्यते स्म उदस्तम् । उदञ्च्यते स्म उदञ्चितम् । ऊर्ध्वक्षिप्तम् ॥ १३३ ॥</p></div>
<div class="data"></div>
<span id="4422"></span><div class="syns">भिद्-स्त्री</div>
<div class="data"><b>भिदा भित्</b></div>
<div class="data"></div>
<div class="data"><p>भेदनम् भिदा । "भिदादयः" [ ५।३।१०८ ] इति अङ् । भेदनम् भित् ।</div>
<div class="data">"क्रुत्सम्पदा०" [ ५।३।११४ ] इति क्विप् । भिदिरः, भेदः, दल्लः, भेदनम् च ।</p></div>
<div class="data"></div>
<span id="4399"></span><div class="syns">चोदित-क्ली</div>
<div class="data"><b>चोदितमपीरिते</b></div>
<div class="data"></div>
<div class="data"><p>"चुदण् सञ्चोदने" सञ्चोदनम् नोदनमित्यर्थः । चोद्यते स्म चोदितम् ।</div>
<div class="data">"ईरण्‌ क्षेपणे" ईर्यते स्म ईरितम् , क्षिप्तम् तत्र ।</p></div>
<div class="data"></div>
<span id="4423"></span><div class="syns">कक्षीकृत-क्ली,स्वीकृत-क्ली</div>
<div class="data"><b>ऽथाऽङ्गीकृते पुनः ।</div>
<div class="data">कक्षीकृतं स्वीकृतं च</b></div>
<div class="data"></div>
<div class="data"><p>अनङ्गम् अङ्गं क्रियते स्म अङ्गीकृतम् , तत्र । अकक्षा कक्षा क्रियते स्म कक्षी-</div>
<div class="data">कृतम् । अस्वम् स्वम् क्रियते स्म स्वीकृतम् ।</p></div>
<div class="data"></div>
<span id="4424"></span><div class="syns">छात-क्ली</div>
<div class="data"><b>छिन्ने छातमपि स्मृतम् ॥ १३४ ॥</b></div>
<div class="data"></div>
<div class="data"><p>छिद्यते स्म छिन्नम् , तत्र । "छोंच् छेदने" छायते छातम् । "छाशोर्वा"</div>
<div class="data">[ ४।४।१२ ] इति क्ते साधुः ॥ १३४ ॥</p></div>
<div class="data"></div>
<span id="4425"></span><div class="syns">विन्न-क्ली</div>
<div class="data"><b>प्राप्ते विन्नम् ।</b></div>
<div class="data"></div>
<div class="data"><p>प्राप्यते स्म प्राप्तम् , तत्र । "विद्‌लृंत् लाभे" विद्यते स्म विन्नम् ।</p></div>
<div class="data"></div>
<span id="4438"></span><div class="syns">प्रस्मृत-क्ली</div>
<div class="data"><b>विस्मृतं च भवेत् प्रस्मृतमित्यपि ।</b></div>
<div class="data"></div>
<div class="data"><p>विस्मर्यते स्म विस्मृतम् , विगतम् स्मृतमत्र वा । प्रस्मर्यते स्म प्रस्मृतम् , प्रगतं</div>
<div class="data">स्मृतम्—स्मरणम् अत्रेति वा ।</p></div>
<div class="data"></div>
<div class="data"></div>
<div class="data">;p{0086}</div>
<div class="data"></div>
<span id="4457"></span><div class="syns">अटाटा-स्त्री,अट्या-स्त्री</div>
<div class="data"><b>अटाटाऽट्या पर्यटनम्</b></div>
<div class="data"></div>
<div class="data"><p>कुटिलम् अटनम् अटाटा । "शंसि—प्रत्ययात्" [ ५।३।१०५ ] इति अः । अटनम्</div>
<div class="data">अट्या । "आस्यटि०" [ ५।३।९७ ] इति क्यप् । यद् <b>मनुः</b>—</div>
<div class="data">"तौर्यत्रिकं वृथाऽट्या च कामजो देशको गुणः" । इति ।</div>
<div class="data">पर्यट्यते पर्यटनम् । अनट् ।</p></div>
<div class="data"></div>
<span id="4465"></span><div class="syns">आनुपूर्व्य-क्ली</div>
<div class="data"><b>आनुपूर्व्यमनुक्रमे ॥ १३५ ॥</b></div>
<div class="data"></div>
<div class="data"><p>अनुपूर्वस्य भावः आनुपूर्व्यम् । "वर्णदृढादिभ्यष्ट्यण्‌ च वा" [ ७।१।५९ ]</div>
<div class="data">इति ट्यण् । अनुक्रमणम् अनुक्रमः, तत्र ॥ १३५ ॥</p></div>
<div class="data"></div>
<span id="4471"></span><div class="syns">परीरम्भ-पुं</div>
<div class="data"><b>परीरम्भोऽपि संश्लेषे स्यात्</b></div>
<div class="data"></div>
<div class="data"><p>"रभि राभस्ये" परिरम्भणम् परीरम्भः । "घञ्युपसर्गस्य०" [ ३।२।८६ ] इति</div>
<div class="data">दीर्घत्वम् । संश्लेषणम् संश्लेषः, आलिङ्गनम् तत्र ।</p></div>
<div class="data"></div>
<span id="4478"></span><div class="syns">उद्घात-पुं</div>
<div class="data"><b>उद्घातोऽप्युपक्रमे ।</b></div>
<div class="data"></div>
<div class="data"><p>उद्धननम् उद्घातः । घञ् प्रत्ययः । "ञ्णिति घात्" [ ४।३।१०० ] इति</div>
<div class="data">हन्तेर्घात् इत्ययमादेशः । उपक्रमणम् उपक्रमः, आरम्भस्तत्र ।</p></div>
<div class="data"></div>
<span id="4492"></span><div class="syns">जात-क्ली</div>
<div class="data"><b>जातौ जातमपि</b></div>
<div class="data"></div>
<div class="data"><p>जायतेऽस्यां जातिः, तत्र[^1] । जायतेऽस्मिन् जननम् वा जातम् ।</p></div>
<div class="data"></div>
<span id="4495"></span><div class="syns">सङ्घर्ष-पुं</div>
<div class="data"><b>स्पर्द्धा सङ्घर्षोऽपि</b></div>
<div class="data"></div>
<div class="data"><p>"स्पर्द्धि सङ्घर्षे" सङ्घर्षः, पराभिभवेच्छा । स्पर्द्धनम् स्पर्द्धा । "क्तेटो०"</div>
<div class="data">[ ५।३।१०६ ] इति अः । "घृषू सङ्घर्षे" सङ्घर्षणम् सङ्घर्षः ।</p></div>
<div class="data"></div>
<span id="4508"></span><div class="syns">विकार-पुं,विकृति-स्त्री</div>
<div class="data"><b>अथ विक्रिया ॥ १३६ ॥</div>
<div class="data">विकारो विकृतिश्चापि</b></div>
<div class="data"></div>
<div class="data"><p>विक्रियते विक्रिया । "कृगः श च वा" [ ५।३।१०० ] इति श प्रत्ययः ।</div>
<div class="data">विकरणम् विकारः । विक्रियते विकृतिः । "स्त्रियां क्तिः" [ ५।३।९१ ] इति क्तिः ।</p></div>
<div class="data"></div>
<span id="4511"></span><div class="syns">समर्पण-क्ली</div>
<div class="data"><b>विलम्भस्तु समर्पणम् ।</b></div>
<div class="data"></div>
<div class="data"><p>"डुलभिंष् प्राप्तौ" विलम्भनम् विलम्भः । घञ् प्रत्ययः । "उपसर्गात् खल्‌-</div>
<div class="data">घञोश्च" [ ४।४।१०७ ] इति नोऽन्तः । समर्प्यते समर्पणम् ।</p></div>
<div class="data"></div>
<div class="data"><f id="1">जे. 'तत्र' नास्ति ।</f></div>
<div class="data"></div>
<div class="data"></div>
<div class="data">;p{0087}</div>
<div class="data"></div>
<span id="4544"></span><div class="syns">समुपजोषम्-अ</div>
<div class="data"><b>दिष्ट्या समुपजोषम्</b></div>
<div class="data"></div>
<div class="data"><p>दिशति दिष्ट्या "वृमिथिदिशिभ्यः०" [उ.६०१] इति ष्ट्यादिः 'आ'</div>
<div class="data">प्रत्ययः । <b>यथा</b>—दिष्ट्या ते पुत्रो जातः । "जुषी प्रीतिसेवनयोः" समुपजुष्यते</div>
<div class="data">समुपजोषम् । बाहुलकाद् अम् । <b>यदाह</b>—दिष्ट्या समुपजोषं च सानन्दे ।</div>
<div class="data">यथा—समुपजोषं वर्तते । उपजोषमपि ।</p></div>
<div class="data"></div>
<span id="4550"></span><div class="syns">सर्वदा-अ,सनत्-अ,सनात्-अ</div>
<div class="data"><b>सर्वदा सदा सनत् सनात् ॥ १३७ ॥</b></div>
<div class="data"></div>
<div class="data"><p>सर्वस्मिन् काले सर्वदा । "किम्यत्तत्सर्वैकान्यात् काले दा" [ ७।२।९५ ]</div>
<div class="data">इति दा प्रत्ययः । सदा, अधुना, इदानीम् , तदानीम् , एतर्हीति सर्वशब्दाद्</div>
<div class="data">दा प्रत्ययः 'स'भावश्चास्य । "षणूयी दाने" सनोति सनत् सनात् । उभावपि</div>
<div class="data">"संश्चद्‌वेहत्साक्षादादयः" [उ.८८२] इति कत् प्रत्ययान्तौ निपात्येते । <b>यथा</b>—</div>
<div class="data">सनत्कुमारः, सनात्कुमारः, सदमपि ॥ १३६ ॥</p></div>
<div class="data"></div>
<span id="4564"></span><div class="syns">सु-अ,अति-अ</div>
<div class="data"><b>निर्भरे च स्वती</b></div>
<div class="data"></div>
<div class="data"><p>निःशेषेण भरोऽत्र निर्भरम्—भृशम् , तत्र । सुनोतेः क्विपि, नागमाभावे</div>
<div class="data">सु । यद् वा "शुभि दीप्तौ" "शुभेः स च वा" [उ.७४३] इति डित्युकारे</div>
<div class="data">सादेशे च सु । <b>यथा</b>—सुषुप्तम् , सुषिक्तम् । अततेः "पदिपठि०" [उ.६०७] इति</div>
<div class="data">इ प्रत्यये अति । <b>यथा</b>—अतिकृतम् , अतीसारः, अतिवृष्टिः इति ।</p></div>
<div class="data"></div>
<span id="4572"></span><div class="syns">येन-अ,तेन-अ</div>
<div class="data"><b>हेतौ येन तेन च कीर्तितौ ।</b></div>
<div class="data"></div>
<div class="data"><p>हिनोति वर्द्धते हेतुः । पुंलिङ्गः । तत्र । हेतौ कारणे "कृसिकमि०"</div>
<div class="data">[उ.७७३] इति तुन् । येन तेन इत्येतौ विभक्त्यन्तप्रतिरूपकौ निपातौ ।</div>
<div class="data"><b>यथा</b>—"येन दाता तेन श्लाघ्यः" इत्यादि । कीर्तितौ—कथितौ इत्यर्थः ।</p></div>
<div class="data"></div>
<span id="4573"></span><div class="syns">अहो-अ</div>
<div class="data"><b>अहो सम्बोधने ऽपि</b></div>
<div class="data"></div>
<div class="data"><p>नञ्‌पूर्वात् जुहोतेर्विचि, अहो । <b>यथा</b>—'अहो देवदत्त' इत्यादि सम्बोधने</div>
<div class="data">सम्बोधनार्थे ।</p></div>
<div class="data"></div>
<div class="data"><b>इति षष्ठः काण्डः शिलोञ्छितः ॥ १३८ ॥</b></div>
<div class="data"></div>
<div class="data"><p>इति अमुना प्रकारेण षष्ठः—पण्णाम् संख्यापूरणः काण्डः श्रीहैमनाममाला-</div>
<div class="data">शिलोञ्छस्य अधिकारः शिलोञ्छितः—शिलोञ्छो जातोऽस्येति शिलोञ्छितः, शिलोच्छी-</div>
<div class="data">कृत इत्यर्थः । तारकादित्वाद् इतः ॥ १३८ ॥</p></div>
<div class="data"></div>
<div class="data">;p{0088}</div>
<div class="data"></div>
<div class="data"><i>साम्प्रतं ग्रन्थकृत्स्वनामादिनिवेदिकां ग्रन्थसमाप्तिं प्रतिपादयन्नाह——</i></div>
<div class="data"></div>
<div class="data"><b>वैक्रमेऽब्दे त्रिविश्वेन्द्रमिते राधाद्यपक्षतौ ।</div>
<div class="data">ग्रन्थोऽयं ददृभे श्रीमज्जिनदेवमुनीश्वरैः ॥ १३९ ॥</b></div>
<div class="data"></div>
<div class="data"><p>श्रीर्विद्यते येषां ते श्रीमन्तः, ते च ते जिनदेवाश्च श्रीमज्जिनदेवाः, मुनीनाम्</div>
<div class="data">ईश्वराः—अधिपतयो मुनीश्वराः । यद् वा, मुनिषु साधुषु ईशते—परमैश्वर्यं</div>
<div class="data">सूरिपदलक्षणं भजन्तीत्येवंशीला मुनीश्वराः, सूरय इत्यर्थः । "स्थेशभसपिस-</div>
<div class="data">कसो वरः" [ ५।२।८१ ] इति वरः । श्रीमज्जिनदेवाश्च ते मुनीश्वराश्च</div>
<div class="data">श्रोमज्जिनदेवमुनीश्वरास्तैः <b>श्रीमज्जिनदेवमुनीश्वरैः</b> । श्रीमद्‌<b>वृद्धेतरखरतरगच्छा</b>ल-</div>
<div class="data">ङ्कारोदारहार<b>श्रीजिनप्रभसूरि</b>शरण्यवरेण्यचरणसरसीरुहचञ्चरीकप्रकरैरयं प्रत्यक्षो-</div>
<div class="data">पलम्यमानो ग्रन्थः—शास्त्रम् ददृभे—सन्दृब्ध इत्यर्थः । कस्मिन् वर्षे ? इत्याह—</div>
<div class="data">विक्रमस्य—विक्रमादित्यनृपतेरयं वैक्रमः । "तस्येदम्" [ ६।३।१६० ] इति अण् ।</div>
<div class="data">तस्मिन् वैक्रमे[^1] विक्रमादित्यनृपतिसम्बन्धिनि अब्दे—संवत्सरे । किम्भूते ?</div>
<div class="data">'त्रिविश्वेन्द्रमिते' "अङ्कानाम् वक्रतो गतिः" इति <b>वचनप्रामाण्यात्<b>, इन्द्र-</div>
<div class="data">शब्देन चतुर्दशसंख्यायाः संज्ञा । <b>यदुक्तम्</b>—"शक्रैर्गुरुः सप्त कुभिश्च मन्दः" ।</div>
<div class="data">इत्यत्र शक्रैरिति चतुर्दशभिरित्यर्थः । विश्वशब्देन भुवनम् , भुवनशब्देन त्रीणि ।</div>
<div class="data">पुनरपि त्रीणि । ततश्च द्वन्द्वे त्रिविश्वेन्द्रास्तैर्मितः—प्रमितः त्रिविश्वेन्द्रमितस्तस्मिन्</div>
<div class="data">त्रिविश्वेन्द्रमिते १४३३ वर्षे । पुनः कस्याम् ? 'राधाद्यपक्षतौ' राधः वैशाख-</div>
<div class="data">स्तस्य आद्यपक्षतिः—कृष्णप्रतिपत् तस्यां राधाद्यपक्षतौ ग्रन्थोऽयं विरचित इत्यर्थः</div>
<div class="data">॥ १३९ ॥</p></div>
<div class="data"></div>
<div class="data"><b>इति श्रीमद्‌बृहत्खरतरगच्छोय—श्रीजयसागरमहोपाध्यायसन्तानीय-</div>
<div class="data">वाचनाचार्यश्रीभानुमेरुगणिशिष्यमुख्यश्रीज्ञानविमलोपा-</div>
<div class="data">ध्याय</b>विनेयवाचनाचार्य<b>श्रीवल्लभगणि</b>विरचितायां</div>
<div class="data"><b>श्रीहैमनाममालाशिलोञ्छटीकायां</b> साधारण-</div>
<div class="data">काण्डस्य <b>शिलोञ्छः</b> समाप्तः ।</div>
<div class="data">तत्समाप्तौ समाप्ता चेयं श्री हैमनाम-</div>
<div class="data">मालाशिलोञ्छटीका ।छ। श्रीः ॥</div>
<div class="data"></div>
<div class="data"><f id="1">जे. 'वैक्रमे' नास्ति ।</f></div>
<div class="data"></div>
<div class="data">;p{0089}</div>
<div class="data"></div>
<div class="data">;c{<b>[ टीकाकारकृता प्रशस्तिः ]</b>}</div>
<div class="data"></div>
<div class="data">श्रीम<b>त्खरतरगच्छे</b> चक्रे यैः स<b>न्नवाङ्गवरवृत्तिः</b> ।</div>
<div class="data">श्रीमन्तो<b>ऽभयदेवाचार्या</b> ज्यायां विरेजुस्ते ॥ १ ॥</div>
<div class="data">तत्पट्टे <b>जिनवल्लभसूरि</b>वराः सर्वशास्त्रपारीणाः ।</div>
<div class="data">तेषां शिष्या आसन् श्रीम<b>ज्जिनदत्तसूरीन्द्राः</b> ॥ २ ॥ युग्मम्[^1] ।</div>
<div class="data">विख्यातयशसस्तेषां पट्टक्रमेण सूरयः ।</div>
<div class="data">श्रीम<b>च्छ्रीजिनमाणिक्याचार्याः</b> क्ष्मायां विरेजिरे ॥ ३ ॥</div>
<div class="data"><b>अकब्बरा</b>ख्यक्षितिपालपर्षच्—चञ्चत्प्रमाणोक्तिसुलब्धशोभाः ।</div>
<div class="data">लोकत्रयीव्याप्तयशोविताना राजन्ति ये साधुयुगप्रधानाः ॥ ४ ॥</div>
<div class="data">श्रीधर्मराज्यं परिपालयत्सु दुर्वादिदर्पं च निवारयत्सु ।</div>
<div class="data">तत्पट्टपूर्वाचलसप्तसप्तिषु तेषूदित<b>श्रीजिनचन्द्रसूरिषु</b> ॥ ५ ॥</div>
<div class="data">त्रिभिर्विशेषकम् ।</div>
<div class="data"><b>अकब्बरा</b>ख्यक्षितिभृत्समक्षं येन प्रपेदे पदमुत्तमं महत् ।</div>
<div class="data">गुरोः करा<b>च्छीजिनचन्द्र</b>नाम्नो विराजति <b>श्रीजिनसिंहसूरौ</b> ॥ ६ ॥</div>
<div class="data">शुशुभिरे <b>जिनराजमुनीश्वराः</b> <b>खरतरा</b>ह्वगणाभ्रदिवाकराः ।</div>
<div class="data">तदनु भूरिगुणा <b>जयसागरा</b> जगति रेजुरनुत्तमपाठकाः ॥ ७ ॥</div>
<div class="data">तेषां शिष्या मुख्या दक्षाः आसन् अदूष्यगुणलक्षाः ।</div>
<div class="data">श्री<b>रत्नचन्द्र</b>नामोपाध्यायाः साधुपरिधायाः ॥ ८ ॥</div>
<div class="data">तत्पट्टस्फुटपद्मप्रकाशनोदारसूरसङ्काशाः ।</div>
<div class="data">श्री<b>भक्तिलाभ</b>नामोपाध्यायाः शास्त्रकर्त्तारः ॥ ९ ॥</div>
<div class="data">धीमन्तोऽन्तिषदस्तेषां कलाकौशलपेशलाः ।</div>
<div class="data">समजायन्त राजन्तो ग्रन्थार्थाम्भोधिपारगाः ॥ १० ॥</div>
<div class="data"><b>चारित्रसार</b>पाठकभावाकरसद्गणीश्वरा दक्षाः ।</div>
<div class="data">श्री<b>चारुचन्द्र</b>वाचकधुर्याः स्मार्या मुनीशानाम् ॥ ११ ॥</div>
<div class="data">तेषां क्रमशः पट्टव्योमाङ्गणशीतरश्मिसङ्काशाः ।</div>
<div class="data">श्री<b>भानुमेरुवाचक—जीवकलश—कनककलशा</b>ङ्काः ॥ १२ ॥</div>
<div class="data"></div>
<div class="data"><f id="1">जे. ज. प्रतौ 'युग्मं' नास्ति ।</f></div>
<div class="data"></div>
<div class="data"></div>
<div class="data">;p{0090}</div>
<div class="data"></div>
<div class="data">तत्र <b>चारित्रसाराख्या</b> उपाध्याया महाजयाः ।</div>
<div class="data">बभूवुः श्रुतपाथोधिपारीणाः साधुवृत्तयः ॥ १३ ॥</div>
<div class="data">तत्पट्टे समभूवन् विलसत्संवेगरङ्गसंलीनाः ।</div>
<div class="data">वाचकपदप्रधानाः श्रीमन्तो <b>भानुमेर्वाह्वाः</b> ॥ १४ ॥</div>
<div class="data">सौभाग्यौघं निबिडजडतां व्यञ्जयन्त्यन्तयन्ती,</div>
<div class="data">यद्‌वक्त्राम्भोरुहसुवसतिं प्राप्य गौर्लालसीति ।</div>
<div class="data">गम्भीरा ये बृहदुदधयः स्फूर्त्तिमन्तो महान्तो,</div>
<div class="data">गाम्भीर्यादिप्रथितसुगुणैर्वर्ण्यलावण्यपुण्याः ॥ १५ ॥[^1]</div>
<div class="data">जयन्ति [ये] क्ष्मायां समयकथितज्ञानविमला-</div>
<div class="data">श्चिरं चञ्चत्पाठकपदवरा <b>ज्ञानविमलाः</b> ।</div>
<div class="data">लसत्तत्पट्टे [सद्]वचनरचनारञ्जितजना</div>
<div class="data">महावादिव्राजप्रमितिकथनादाप्तविजयाः ॥ १६ ॥</div>
<div class="data">युग्मम् ।</div>
<div class="data">वैराग्यरससंलीनास्तद्गुरुभ्रातरोऽधुना ।</div>
<div class="data">विजयन्ते महान्तः श्री<b>तेजोरङ्ग</b>गणीश्वराः ॥ १७ ॥</div>
<div class="data">तेषां जयन्ति जयिनः सुनया विनेयाः</div>
<div class="data">सद्भागधेयमतिमत्प्रतिवाद्यजेयाः ।</div>
<div class="data">श्री<b>ज्ञानसुन्दर</b>सुधी—<b>जयवल्लभा</b>द्या</div>
<div class="data">वाग्देवताप्रतिमसत्प्रतिभाप्रधानाः ॥ १८ ॥</div>
<div class="data">श्री<b>ज्ञानविमलपाठक</b>सत्पादाम्भोजचञ्चरीकेण ।</div>
<div class="data"><b>श्रीवल्लभेन</b> रचिता[^2] <b>शिलोञ्छशास्त्रे</b> शुभा <b>टीका</b> ॥ १९ ॥</div>
<div class="data"><b>हैमव्याकृति—हैमोणादि</b>ग्रन्थादि—<b>नामकोशां</b>श्च ।</div>
<div class="data">दृष्ट्वा विमृश्य बाढं प्रसादमासाद्य पूज्यानाम् ॥ २० ॥</div>
<div class="data"><b>वेदेन्द्रियरसपृथ्वी</b>संख्ये वर्षे <b>सुनागपुर</b>नगरे ।</div>
<div class="data">मधुमासाद्ये पक्षे मूलार्के सप्तमीतिथ्याम् ॥ २१ ॥</div>
<div class="data">त्रिभिर्विशेषकम्</div>
<div class="data"></div>
<div class="data"><f id="1">प्रा. गाम्भीर्यस्थैर्यगुणप्रमुखैर्वर्ण्यलावण्यपुण्याः । जे. गाम्भीर्यादिप्रविततसुगुणैर्वर्ण्यलावण्य-</div>
<div class="data">पुण्याः ।</f></div>
<div class="data"><f id="2">प्रा. विदधे ।</f></div>
<div class="data"></div>
<div class="data"></div>
<div class="data">;p{0090}</div>
<div class="data"></div>
<div class="data"><b>शिलोञ्छा</b>भिधसन्नामकोशे वृत्तिं वितन्वता ।</div>
<div class="data">मयाऽलीकमिह प्रोक्तं यत् किञ्चिद् बुद्धिमान्द्यतः ॥ २२ ॥</div>
<div class="data">मयि प्रसादमाधाय शोधनीयं तदुत्तमैः ।</div>
<div class="data">कर्त्तव्या तत्र नोपेक्षा विद्वद्भिविशदाशयैः ॥ २३ ॥</div>
<div class="data">युग्मम् ।</div>
<div class="data">यतः—</div>
<div class="data">गच्छतः स्खलनं क्वापि प्रमादादेव जायते ।</div>
<div class="data">हसन्ति दुर्जनास्तत्र समादधति सज्जनाः ॥ २४ ॥</div>
<div class="data">अर्वाचीनविचक्षणविनिर्मितां व्याकृतिं विमृश्येति ।</div>
<div class="data">नोपेक्षां कुरुत बुधा ग्रन्थान् संवीक्ष्य यद्‌दृब्धान् ॥ २५ ॥</div>
<div class="data"><b>श्रीपार्श्वनाथ</b>देवश्री<b>जिनदत्त—जिनकुशलसूरीणाम्</b> ।</div>
<div class="data">सौम्यदृशाऽधीयानानां स्यादेषेह सद्बुद्ध्यै ॥ २६ ॥</div>
<div class="data">यावद् वार्द्धि—मही—मेरु—तारा—तारेश—भास्कराः ।</div>
<div class="data">जयन्त्येते शिलोञ्छस्य तावन्नन्दतु <b>दीपिका</b> ॥ २७ ॥</div>
<div class="data">त्रयोदशशतान्येवं ग्रन्थमानं विनिश्चितम् ।</div>
<div class="data">अस्याः <b>शिलोञ्छटीकाया</b> अनुमित्या कृतं शुभम् ॥ २८ ॥</div>
<div class="data">। इति प्रशस्तिः समाप्ता ।</div>
<div class="data">ग्रन्थाग्रम् ॥ १३०० ॥ श्रीरस्तु ॥ श्रीः ॥ श्रीः ॥</div>
</body>
</html>