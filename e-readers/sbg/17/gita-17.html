<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">अर्जुन उवाच </font><br>
</p>

<a href="17-1/17-1.html" target="sloka"><p>ये शास्त्रविधिमुत्सृज्य यजन्ते श्रद्धयान्विताः <br>
तेषां निष्ठा तु का कृष्ण सत्त्वमाहो रजस्तमः ।।17.1।। </p></a>
<p>
 <font color="red">श्रीभगवानुवाच </font><br>
</p>
<a href="17-2/17-2.html" target="sloka"><p>त्रिविधा भवति श्रद्धा देहिनाम् सा स्वभावजा  <br>
सात्त्विकी राजसी चैव तामसी चेति तां शृणु ।।17.2।। </p></a>
<a href="17-3/17-3.html" target="sloka"><p>सत्त्वानुरूपा सर्वस्य श्रद्धा भवति भारत <br>
श्रद्धमयोयं पुरुषो यो यच्छ्रद्धः स एव सः ।।17.3।। </p></a>
<a href="17-4/17-4.html" target="sloka"><p>यजन्ते सात्त्विका देवान्यक्षरक्षांसि राजसाः  <br>
प्रेतान्भूतगणांस्चान्ये यजन्ते तामसा जनाः ।।17.4।। </p></a>
<a href="17-5/17-5.html" target="sloka"><p>अशास्त्रविहितं घोरं तप्यन्ते ये तपो जनाः  <br>
दम्भाहङ्कारसंयुक्ताः कामरागबलानिवताः ।।17.5।। </p></a>
<a href="17-6/17-6.html" target="sloka"><p>कर्शयन्तः शरीरस्थं भूतग्राममचेतसः  <br>
मां चैवान्तःशरीरस्थं तान्विद्ध्यासुरनिश्चयान् ।।17.6।। </p></a>
<a href="17-7/17-7.html" target="sloka"><p>आहारास्त्वपि सर्वस्य त्रिविधो भवति प्रियः  <br>
यज्ञस्तपस्तथा दानं तेषां भेदमिमं शृणु ।।17.7।। </p></a>
<a href="17-8/17-8.html" target="sloka"><p>आयुःसत्त्वबलारोग्यसुखप्रीतिविवर्धनाः  <br>
रस्याः स्निग्धाः स्थिरा दृद्या आहाराः सात्त्विकप्रियाः ।।17.8।। </p></a>
<a href="17-9/17-9.html" target="sloka"><p>कट्वम्ललवणात्युष्णतीक्ष्णरूक्षविदाहिनः  <br>
आहारा राजसस्येष्टा दुःखशोकामयप्रदाः ।।17.9।। </p></a>
<a href="17-10/17-10.html" target="sloka"><p>यातयामं गतरसं पूति पर्युषितं च यत्  <br>
उच्छिष्टमपि चामेध्यम् भोजनम् तामसप्रियम् ।।17.10।। </p></a>
<a href="17-11/17-11.html" target="sloka"><p>अफलाकाङ्क्षिभिर्यज्ञो विधिदृष्टो य इज्यते  <br>
यष्टव्यमेवेति मनः समाधाय स सात्त्विकः ।।17.11।। </p></a>
<a href="17-12/17-12.html" target="sloka"><p>अभिसन्धाय तु फलम् दम्भार्थमपि चैव यत्  <br>
इज्यते भरतश्रेष्ठ तं यज्ञं विद्धि राजसम् ।।17.12।। </p></a>
<a href="17-13/17-13.html" target="sloka"><p>विधिहीनमसृष्टान्नं मन्त्रहीनम् अदक्षिणम्  <br>
श्रद्धाविरहितं यज्ञं तामसं परिचक्षते ।।17.13।। </p></a>
<a href="17-14/17-14.html" target="sloka"><p>देवद्विजगुरुप्राज्ञपूजनं शौचमार्जवम् <br>
ब्रह्मचर्यमहिंसा च शारीरं तप उच्यते ।।17.14।। </p></a>
<a href="17-15/17-15.html" target="sloka"><p>अनुद्वेगकरं वाक्यं सत्यं प्रियहितं च यत्  <br>
स्वाध्यायाभ्यसनं चैव वाङ्मयं तप उच्यते ।।17.15।। </p></a>
<a href="17-16/17-16.html" target="sloka"><p>मनःप्रसादः सौम्यत्वं मौनमात्मविनिग्रहः  <br>
भावसंशुद्धिरित्येतत्तपो मानसमुच्यते ।।17.16।। </p></a>
<a href="17-17/17-17.html" target="sloka"><p>श्रद्धया परया तप्तं तपस्तत्त्रिविधं नरैः  <br>
अफ्लाकाङ्क्षिभिर्युक्तैः सात्त्विकं परिचक्षते ।।17.17।। </p></a>
<a href="17-18/17-18.html" target="sloka"><p>सत्कारमान्पूजार्थं तपो दम्भेन चैव यत्  <br>
क्रियते तदिह प्रोक्तं राजसं चलमध्रूवम् ।।17.18।। </p></a>
<a href="17-19/17-19.html" target="sloka"><p>मूढग्राहेणात्मनो यत्पीडया क्रियते तपः  <br>
परस्योत्सादनार्थं वा तत्ताम्समुदाहृतम् ।।17.19।। </p></a>
<a href="17-20/17-20.html" target="sloka"><p>दातव्यमिति यद्दानम् दीयतेनुपकारिणे  <br>
देशे काले च पात्रे च तद्दानं सात्त्विकं स्मृतम् ।।17.20।। </p></a>
<a href="17-21/17-21.html" target="sloka"><p>यत्तु प्रत्युपकारार्थं फलमुद्दिश्य वा पुनः  <br>
दीयते च परिक्लिष्टम् तद्दानम् राजसम् स्मृतम् ।।17.21।। </p></a>
<a href="17-22/17-22.html" target="sloka"><p>अदेशकाले यद्दानमपात्रेभ्यश्च दीयते  <br>
असत्कृतमवज्ञातं तत्ताम्समुदाहृतम् ।।17.22।। </p></a>
<a href="17-23/17-23.html" target="sloka"><p>ओं तत्सदिति निर्देशो ब्रह्मणस्त्रिविधः स्मृतः  <br>
ब्राह्मणास्तेन वेदाश्च यज्ञाश्च विहिताः पुरा ।।17.23।। </p></a>
<a href="17-24/17-24.html" target="sloka"><p>तस्मादोमित्युदाहृत्य यज्ञदानतपःक्रियाः  <br>
प्रवर्तन्ते विधानोक्ताः सततं ब्रह्मवादिनाम् ।।17.24।। </p></a>
<a href="17-25/17-25.html" target="sloka"><p>तदित्यनभिसन्धाय फलं यज्ञतपःक्रियाः  <br>
दानक्रियाश्च विविधाः क्रियन्ते मोक्षकाङ्क्षिभिः ।।17.25।। </p></a>
<a href="17-26/17-26.html" target="sloka"><p>सद्भावे साधुभावे च सदित्येतत्प्रयुज्यते  <br>
प्रशस्ते कर्मणि तथा सच्छब्दः पार्थ युज्यते ।।17.26।। </p></a>
<a href="17-27/17-27.html" target="sloka"><p>यज्ञे तपसि दाने च स्थितिः सदिति चोच्यते  <br>
कर्म चैव तदर्थीयं सदित्येवाभिधीयते ।।17.27।। </p></a>
<a href="17-28/17-28.html" target="sloka"><p>अश्रद्धया हुतं दत्तं तपस्तप्तं कृतं च यत्  <br>
असदित्युच्यते पार्थ न च तत्प्रेत्य नो इह ।।17.28।। </p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे श्रद्धात्रयविभागयोगोनाम सप्तदशोध्यायः।।-->

</body>
</html>

