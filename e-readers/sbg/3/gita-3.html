<html>
<head>
<meta http-equiv="Content-Type" content="text/html; charset=utf-8">
</head>
<body>

 <p>
 <font color="red">अर्जुन उवाच।</font><br>
</p>
<a href="3-1/3-1.html" target="sloka"><p>ज्यायसी चेत् कर्मणस्ते मता बुद्धिर्जनार्दन <br>
तत् किं कर्मणि घोरे मां नियोजयसि केशव ।।3.1।।</p></a>
<a href="3-2/3-2.html" target="sloka"><p>व्यामिश्रेणेव वाक्येन बुद्धिम्मोहयसीव मे <br>
तदेकं वद निश्चित्य येन श्रेयोहमाप्नुयाम् ।।3.2।।</p></a>
<p>
 <font color="red">श्रीभगवानुवाच </font><br>
</p>
<a href="3-3/3-3.html" target="sloka"><p>लोकेस्मिन् द्विविधा निष्ठा पुरा प्रोक्ता मयानघ <br>
ज्ञानयोगेन साङ्ख्यानाम् कर्मयोगेन योगिनाम् ।।3.3।।</p></a>
<a href="3-4/3-4.html" target="sloka"><p>न कर्मणामनारम्भान्नैष्कम्र्यम्पुरुषोश्नुते <br>
न च सन्न्यसनादेव सिद्धिं समधिगच्छति ।।3.4।।</p></a>
<a href="3-5/3-5.html" target="sloka"><p>न हि कश्चित्क्षणमपि जातु तिष्ठत्यकर्मकृत् <br>
कार्यते ह्यवशः कर्म सर्वः प्रकृतिजैर्गुणैः ।।3.5।।</p></a>
<a href="3-6/3-6.html" target="sloka"><p>कर्मेन्द्रियाणि संयम्य य आस्ते मनसा स्मरन् <br>
इन्द्रियार्थान्विमूढात्मा मिथ्याचारः स उच्यते ।।3.6।।</p></a>
<a href="3-7/3-7.html" target="sloka"><p>यस्त्विन्द्रियाणि मनसा नियम्यारभतेर्जुन <br>
कर्मेन्द्रियैः कर्मयोगमसक्तः स विशिष्यते ।।3.7।।</p></a>
<a href="3-8/3-8.html" target="sloka"><p>नियतङ्कुरु कर्म त्वम् कर्म ज्यायो ह्यकर्मणः <br>
शरीरयात्रापि च ते न प्रसिद्ध्येदकर्मणः ।।3.8।।</p></a>
<a href="3-9/3-9.html" target="sloka"><p>यज्ञार्थात्कर्मणोन्यत्र लोकोयम् कर्मबन्धनः <br>
तदर्थङ्कर्म कौन्तेय मुक्तसङ्गः समाचर ।।3.9।।</p></a>
<a href="3-10/3-10.html" target="sloka"><p>सहयज्ञाः प्रजाः सृष्ट्वा पुरोवाच प्रजापतिः <br>
अनेन प्रसविष्यध्वमेषः वोऽस्त्विष्टकामधुक् ।।3.10।।</p></a>
<a href="3-11/3-11.html" target="sloka"><p>देवान्भावयतानेन ते देवा भावयन्तु वः <br>
परस्परम्भावयन्तः श्रेयः परमवप्स्यथ ।।3.11।।</p></a>
<a href="3-12/3-12.html" target="sloka"><p>इष्टान्भोगान्हि वो देवा दास्यन्ते यज्ञभाविताः <br>
तैर्दत्तानप्रदायैभ्यो यो भुङ्क्ते स्तेन एव सः ।।3.12।।</p></a>
<a href="3-13/3-13.html" target="sloka"><p>यज्ञशिष्टाशिनः सन्तो मुच्यन्ते सर्वकिल्बिषैः <br>
भुञ्जते ते त्वघम् पापा ये पचन्त्यात्मकारणात् ।।3.13।।</p></a>
<a href="3-14/3-14.html" target="sloka"><p>अन्नाद्भवन्ति भूतानि पर्जन्यादन्नसम्भवः <br>
यज्ञाद्भवति पर्जन्यो यज्ञः कर्मसमुद्भवः ।।3.14।।<br>
कर्म ब्रह्मोद्भवम् विद्धि ब्रह्माक्षरसमुद्भ्वम् <br>
तस्मात्सर्वगतम्ब्रह्म नित्यं यज्ञे प्रतिष्ठितम् ।।3.15।।</p></a>
<a href="3-15/3-15.html" target="sloka"><p>एवम्प्रवर्तितञ्चक्रम् नानुवर्तयतीह यः <br>
अघायुरिन्द्रियारामो मोघम्पार्थ स जीवति ।।3.16।।</p></a>
<a href="3-16/3-16.html" target="sloka"><p>यस्तात्मरतिरेव स्यादात्मतृप्तश्च मानवः <br>
आत्मन्येव च सन्तुष्टस्तस्य कार्यम् न विद्यते ।।3.17।।</p></a>
<a href="3-17/3-17.html" target="sloka"><p>नैव तस्य कृतेनार्थो नाकृतेनेह कश्चन <br>
न चास्य सर्वभूतेषु कश्चिदर्थव्यपाश्रयः ।।3.18।।</p></a>
<a href="3-18/3-18.html" target="sloka"><p>तस्मादसक्तः सततङ्कार्यङ्कर्म समाचर <br>
असक्तो ह्याचरन्कर्म परमाप्नोति पूरुषः ।।3.19।।</p></a>
<a href="3-19/3-19.html" target="sloka"><p>कर्मणैव हि संसिद्धिमास्थिता जनकादयः <br>
लोकसङ्ग्रहमेवापि सम्पश्यन्कर्तुमर्हसि ।।3.20।।</p></a>
<a href="3-20/3-20.html" target="sloka"><p>यद्यदाचरति श्रेष्ठस्तत्तदेवेतरो जनः <br>
स यत्प्रमाणङ्कुरुते लोकस्तदनुवर्तते ।।3.21।।</p></a>
<a href="3-21/3-21.html" target="sloka"><p>न मे पार्थास्ति कर्तव्यन्त्रिषु लोकेषु किञ्चन <br>
नानवाप्तमवाप्तव्यं वर्त एव च कर्मणि ।।3.22।।</p></a>
<a href="3-22/3-22.html" target="sloka"><p>यदि ह्यहम् न वर्तेयम् जातु कर्मण्यतन्द्रितः <br>
मम वर्त्मानुवर्तन्ते मनुष्याः पार्थ सर्वशः ।।3.23।।</p></a>
<a href="3-23/3-23.html" target="sloka"><p>उत्सीदेयुरिमे लोका न कुर्याङ्कर्म चेदहम् <br>
सङ्करस्य च कर्ता स्यामुपहन्यामिमाः प्रजाः ।।3.24।।</p></a>
<a href="3-24/3-24.html" target="sloka"><p>सक्ताः कर्मण्यविद्वांसो यथा कुर्वन्ति भारत <br>
कुर्याद्विद्वांस्तथासक्तश्चिकीर्षुर्लोकसङ्ग्रहम् ।।3.25।।</p></a>
<a href="3-25/3-25.html" target="sloka"><p>न बुद्धिभेदञ्जनयेदज्ञानाङ्कर्मसङ्गिनाम् <br>
जोषयेत्सर्वकर्माणि विद्वान्युक्तः समाचरन् ।।3.26।।</p></a>
<a href="3-26/3-26.html" target="sloka"><p>प्रकृतेः क्रियमाणानि गुणैः कर्माणि सर्वशः <br>
अहङ्कारविमूढात्मा कर्ताहमिति मन्यते ।।3.27।।</p></a>
<a href="3-27/3-27.html" target="sloka"><p>तत्त्ववित्तु महाबाहो गुणकर्मविभागयोः <br>
गुणा गुणेषु वर्तन्त इति मत्वा न सज्जते ।।3.28।।</p></a>
<a href="3-28/3-28.html" target="sloka"><p>प्रकृतेर्गुणसम्मूढाः सज्जन्ते गुणकर्मसु <br>
तानकृत्स्नविदो मन्दान्कृत्स्नवित् न विचालयेत् ।।3.29।।</p></a>
<a href="3-29/3-29.html" target="sloka"><p>मयि सर्वाणि कर्माणि सन्न्यस्याध्यात्मचेतसा <br>
निराशीर्निर्ममो भूत्वा युध्यस्व विगतज्वरः ।।3.30।।</p></a>
<a href="3-30/3-30.html" target="sloka"><p>ये मे मतमिदन्नित्यमनुतिष्ठन्ति मानवाः <br>
श्रद्धवन्तोनसूयन्तो मुच्यन्ते तेपि कर्मभिः ।।3.31।।</p></a>
<a href="3-31/3-31.html" target="sloka"><p>ये त्वेतदभ्यसूयन्तो नानुतिष्ठन्ति मे मतम् <br>
सर्वज्ञानविमूढांश्तान् विद्धि नष्टानचेतसः ।।3.32।।</p></a>
<a href="3-32/3-32.html" target="sloka"><p>सदृशञ्चेष्टते स्वस्याः प्रकृतेर्ज्ञानवानपि <br>
प्रकृतिं यान्ति भूतानि निग्रहः किङ्करिष्यति ।।3.33।।</p></a>
<a href="3-33/3-33.html" target="sloka"><p>इन्द्रियस्येन्द्रियस्यार्थे रागद्वेशौ व्यवस्थितौ <br>
तयोर् न वशमागच्छेत्तौ ह्यस्य परिपन्थिनौ ।।3.34।।</p></a>
<a href="3-34/3-34.html" target="sloka"><p>श्रेयान्स्वधर्मो विगुणः परधर्मात्स्वनुष्ठितात् <br>
स्वधर्मे निधनम् श्रेयः परधर्मो भयावहः ।।3.35।।</p></a>
<p>
 <font color="red">अर्जुन उवाच</font><br>
</p>
<a href="3-35/3-35.html" target="sloka"><p>अथ केन प्रयुक्तोयं पापञ्चरति पूरुषः <br>
अनिच्छन्नपि वार्ष्णेय बलादिव नियोजितः ।।3.36।।</p></a>
<p>
 <font color="red">श्रीभगवानुवाच </font><br>
</p>
<a href="3-36/3-36.html" target="sloka"><p>काम एष क्रोध एष रजोगुणसमुद्भवः <br>
महाशनो महापाप्मा विद्ध्येनमिह वैरिणम् ।।3.37।।</p></a>
<a href="3-37/3-37.html" target="sloka"><p>धूमेनाव्रियते वह्निर्यथादर्शो मलेन च <br>
यथोल्बेनावृतो गर्भः तथा तेनेदमावृतम् ।।3.38।।</p></a>
<a href="3-38/3-38.html" target="sloka"><p>आवृतञ्ज्ञानमेतेन ज्ञानिनो नित्यवैरिणा <br>
कामरूपेण कौन्तेय दुष्पूरेणानलेन च ।।3.39।।</p></a>
<a href="3-39/3-39.html" target="sloka"><p>इन्द्रियाणि मनो बुद्धिरस्याधिष्ठानमुच्यते <br>
एतैर्विमोहयत्येष ज्ञानमावृत्य देहिनम् ।।3.40।।</p></a>
<a href="3-40/3-40.html" target="sloka"><p>तस्मात्त्वमिन्द्रियाण्यादौ नियम्य भरतर्षभ <br>
पाप्मानम्प्रजहिह्येनम् ज्ञानविज्ञाननाशनम् ।।3.41।।</p></a>
<a href="3-41/3-41.html" target="sloka"><p>इन्द्रियाणि पराण्याहुरिन्द्रियेभ्यः परम् मनः <br>
मनसस्तु परा बुद्धिर्यो बुद्धेः परतस्तु सः ।।3.42।।</p></a>
<a href="3-42/3-42.html" target="sloka"><p>एवम् बुद्धेः परम् बुद्ध्वा संस्तभ्यात्मानमात्मना <br>
जहि शत्रुम्महाबाहो कामरूपन्दुरासदम् ।।3.43।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे कर्मयोगोनाम तृतीयोध्यायः।।-->

</body>
</html>

