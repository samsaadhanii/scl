चित्रकूटं गते रामे पुत्रशोकातुरस्तथा..32.. राजा दशरथः स्वर्गं जगाम विलपन् सुतम्।. 33..
गते तु तस्मिन् भरतो वसिष्ठप्रमुखैर्द्वजैः..33.. नियुज्यमानो राज्याय नैच्छद्राज्यं महाबलः. स जगाम वनं वीरो रामपादप्रसादकः..34..
गत्वा तु स महात्मानं रामं सत्यपराक्रमम्। अयाचद् भ्रातरं राममार्यभावपुरस्कृतः.. 35.. त्वमेव राजा धर्मज्ञ इति रामं वचोऽब्रवीत्।. 36..
रामोऽपि परमोदारः सुमुखः सुमहायशाः..36.. न चैच्छत् पितुरादेशाद्राज्यं रामो महाबलः. पादुके चास्य राज्याय न्यासं दत्त्वा पुनः पुनः ..37.. निवर्तयामास ततो भरतं भरताग्रजः..38..
स काममनवाप्यैव रामपादावुपस्पृशन्।.38.. नन्दिग्रामेऽकरोद्राज्यं  रामागमनकाङ्क्षया..39..
गते तु भरते श्रीमान् सत्यसन्धो जितेन्द्रियः.. 39.. रामस्तु पुनरालक्ष्य नागरस्य जनस्य च. तत्रागमनमेकाग्रो दण्डकान् प्रविवेश ह.. 40..
