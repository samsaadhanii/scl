<html>
<head>
<meta http-equiv="Content-Type" content="text/html; charset=utf-8">
</head>
<body>

<p>
 <font color="red">सञ्जय उवाच </font><br>
</p>
<a href="2-1/2-1.html" target="sloka"><p>तं तथा कृपयाविष्टमश्रुपूर्णाकुलेक्षणम् <br>
विषीदन्तमिदं वाक्यमुवाच मधुसूदनः ।।2.1।।</p></a>
<p>
 <font color="red">श्रीभगवानुवाच </font><br>
</p>
<a href="2-2/2-2.html" target="sloka"><p>कुतस्त्वा कश्मलमिदं विषमे समुपस्थितम् <br>
अनार्यजुष्टमस्वर्ग्यमकीर्तिकरमर्जुन ।।2.2।।</p></a>
<a href="2-3/2-3.html" target="sloka"><p>क्लैब्यं मा स्म गमः पार्थ नैतत्त्वय्युपपद्यते <br>
क्षुद्रं हृदयडौर्बल्यं त्यक्त्वोत्तिष्ठ परन्तप ।।2.3।।</p></a>
<p>
 <font color="red">अर्जुन उवाच </font><br>
</p>
<a href="2-4/2-4.html" target="sloka"><p>कथम्भीष्ममहं सङ्ख्ये द्रोणञ्च मधुसूदन <br>
इषुभिः प्रतियोत्स्यामि पूजार्हावरिसूदन ।।2.4।।</p></a>
<a href="2-5/2-5.html" target="sloka"><p>गुरूनहत्वा हि महानुभावान्<br>
श्रेयो भोक्तुम्भैक्ष्यमपीह लोके <br>
हत्वार्थकामांस्तु गुरूनिहैएव<br>
भुञ्जीय भोगान् रुधिरप्रदिग्धान् ।।2.5।।</p></a>
<a href="2-6/2-6.html" target="sloka"><p>न चैतद्विद्मः कतरन्नो गरीयः<br>
यत्वा जयेम यदि वा नो जयेयुः <br>
यानेव हत्वा न जिजीविषामः<br>
तेवस्थिताः प्रमुखे धार्तराष्ट्राः ।।2.6।।</p></a>
<a href="2-7/2-7.html" target="sloka"><p>कार्पण्यदोषोपहतस्वभावः<br>
पृच्छामि त्वान्धर्मसंमूढचेताः <br>
यच्छ्रेयः स्यान्निश्चितम्ब्रूहि तन्मे<br>
शिष्यस्तेहं शाधि मान्त्वाम्प्रपन्नम् ।।2.7।।</p></a>
<a href="2-8/2-8.html" target="sloka"><p>न हि प्रपश्यामि ममापनुद्यात्<br>
यच्छोकमुच्छोषणमिन्द्रियाणाम् <br>
अवाप्य भूमावसपत्नमृद्धम्<br>
राज्यं सुराणामपि चाधिपत्यम् ।।2.8।।</p></a>
<p>
 <font color="red">सञ्जय उवाच </font><br>
</p>
<a href="2-9/2-9.html" target="sloka"><p>एवमुक्त्वा हृषीकेशङ्गुडाकेशः परन्तप <br>
न योत्स्य इति गोविन्दमुक्त्वा तूष्णीम्बभूव ह ।।2.9।।</p></a>
<a href="2-10/2-10.html" target="sloka"><p>तमुवाच हृषीकेशः प्रहसन्निव भारत <br>
सेनयोरुभयोर्मध्ये विषीदन्तमिदं वचः ।।2.10।।</p></a>
<p>
 <font color="red">श्रीभगवानुवाच </font><br>
</p>
<a href="2-11/2-11.html" target="sloka"><p>अशोच्यानन्वशोचस्त्वं प्रज्ञावादांश्च भाषसे <br>
गतासूनगतासूंश्च नानुशोचन्ति पण्डिताः ।।2.11।।</p></a>
<a href="2-12/2-12.html" target="sloka"><p>न त्वेवाहं जातु नासं न त्वं नेमे जनाधिपाः <br>
न चैव न भविष्यामः सर्वे वयमतः परम् ।।2.12।।</p></a>
<a href="2-13/2-13.html" target="sloka"><p>देहिनोस्मिन्यथा देहे कौमारं यौवनं जरा <br>
तथा देहान्तरप्राप्तिः धीरस्तत्र न मुह्यति ।।2.13।।</p></a>
<a href="2-14/2-14.html" target="sloka"><p>मात्रास्पर्शाअतु कौन्तेय शीतोष्णसुखुदुःखदाः <br>
आगमापायिनोनित्यास्तांस्तितिक्षस्व भारत ।।2.14।।</p></a>
<a href="2-15/2-15.html" target="sloka"><p>यं हि न व्यथयन्त्येते पुरुषम्पुरुषर्षभ <br>
समदुःखसुखन्धीरं सोमृतत्वाय कल्पते ।।2.15।।</p></a>
<a href="2-16/2-16.html" target="sloka"><p>नासतो विद्यते भावो नाभावो विद्यते सतः <br>
उभयोरपि दृष्टोन्तस्त्वनयोस्तत्त्वदर्शिभिः ।।2.16।।</p></a>
<a href="2-17/2-17.html" target="sloka"><p>अविनाशि तु तद्विद्धि येन सर्वमिदन्ततम् <br>
विनाशमव्ययस्य न कश्चित्कर्तुमर्हति ।।2.17।।</p></a>
<a href="2-18/2-18.html" target="sloka"><p>अन्तवन्त इमे देहा नित्यस्योक्ताः शरीरिणः <br>
अनाशिनोप्रमेयस्य तस्माद्युध्यस्व भारत ।।2.18।।</p></a>
<a href="2-19/2-19.html" target="sloka"><p>य एनं वेत्ति हन्तारं यश्चैनम् मन्यते हतम् <br>
उभौ तौ न विजानीतो नायं हन्ति न हन्यते ।।2.19।।</p></a>
<a href="2-20/2-20.html" target="sloka"><p>न जायते म्रियते वा कदाचित्<br>
नायम् भूत्वाभविता वा न भूयः <br>
अजो नित्यः शाश्वतोयं पुराणः<br>
न हन्यते हन्यमाने शरीरे ।।2.20।।</p></a>
<a href="2-21/2-21.html" target="sloka"><p>वेदाविनासिनन्नित्यं य एनमजमव्ययम्<br>
कथं स पुरुषः पार्थ कङ्घातयति हन्ति कम् ।।2.21।।</p></a>
<a href="2-22/2-22.html" target="sloka"><p>वासांसि जीर्णानि यथा विहाय<br>
नवानि गृह्णाति नरोपराणि <br>
तथा शरीराणि विहाय जीर्णानि<br>
अन्यानि संयाति नवानि देही ।।2.22।।</p></a>
<a href="2-23/2-23.html" target="sloka"><p>नैनम् छिन्दन्ति शस्त्राणि नैनम् दहति पावकः <br>
न चैनम् क्लेदयन्त्यापः न शोषयति मारुतः ।।2.23।।</p></a>
<a href="2-24/2-24.html" target="sloka"><p>अच्छेद्योयमदाह्योयमक्लेद्योशोष्य एव च <br>
नित्यः सर्वगतः स्थाणुरचलोयं सनातनः ।।2.24।।</p></a>
<a href="2-25/2-25.html" target="sloka"><p>अव्यक्तोयमचिन्त्योयमविकार्योयमुच्यते<br>
तस्मातेवं विदित्वैनं नानुशोचितुमर्हसि ।।2.25।।</p></a>
<a href="2-26/2-26.html" target="sloka"><p>अथ चैनन्नित्यजातन्नित्यं वा मन्यसे मृतम्<br>
तथापि त्वं महाबाहो नैवं शोचितुम् अर्हसि ।।2.26।।</p></a>
<a href="2-27/2-27.html" target="sloka"><p>जातस्य हि ध्रुवो मृत्युर्ध्रुवञ्जन्म मृतस्य च <br>
तस्मादपरिहार्येर्थे न त्वं शोचितुमर्हसि ।।2.27।।</p></a>
<a href="2-28/2-28.html" target="sloka"><p>अव्यक्तादीनि भूतानि व्यक्तमध्यानि भारत <br>
अव्यक्तनिधनान्येव तत्र का परिदेवना ।।2.28।।</p></a>
<a href="2-29/2-29.html" target="sloka"><p>आश्चर्यवत्पश्यति कश्चितेनं <br>
आश्चर्यवद्वदति तथैव चान्यः <br>
आश्चर्यवच्चैनमन्यः श्रृणोति <br>
श्रुत्वाप्येनं वेद न चैव कश्चित् ।।2.29।।</p></a>
<a href="2-30/2-30.html" target="sloka"><p>देही नित्यमवध्योयन्देहे सर्वस्य भारत <br>
तस्मात्सर्वाणि भूतानि न त्वं शोचितुम् अर्हसि ।।2.30।।</p></a>
<a href="2-31/2-31.html" target="sloka"><p>स्वधर्ममपिचावेक्ष्य न विकम्पितुमर्हसि <br>
धर्म्याद्धि युद्धाच्छ्रेयोन्यत्क्षत्रियस्य न विद्यते ।।2.31।।</p></a>
<a href="2-32/2-32.html" target="sloka"><p>यदृच्छया चोपपन्नं स्वर्गद्वारमपावृतम् <br>
सुखिनः क्षत्रियाः पार्थ लभन्ते युद्धमीदृशम् ।।2.32।।</p></a>
<a href="2-33/2-33.html" target="sloka"><p>अथ चेत्त्वमिमन्धर्म्यं सङ्ग्रामम् न करिष्यसि <br>
ततः स्वधर्मङ्कीर्तिञ्च हित्वा पापमवाप्स्यसि ।।2.33।।</p></a>
<a href="2-34/2-34.html" target="sloka"><p>अकीर्तिञ्चापि भूतानि कथायिष्यन्ति तेव्ययाम् <br>
सम्भावितस्य चाकीर्तिर्मरणादतिरिच्यते ।।2.34।।</p></a>
<a href="2-35/2-35.html" target="sloka"><p>भयाद्रणादुपरतम्मंस्यन्ते त्वाम् महारथाः <br>
येषाञ्च त्वाम् बहुमतोभूत्वा यास्यसि लाघवम् ।।2.35।।</p></a>
<a href="2-36/2-36.html" target="sloka"><p>अवाच्यवादांश्च बहून्वदिष्यन्ति तवाहिताः <br>
निन्दन्तस्तव सामर्थ्यन्ततो दुःखतरन्नु किम् ।।2.36।।</p></a>
<a href="2-37/2-37.html" target="sloka"><p>हतो वा प्राप्स्यसि स्वर्गञ्जित्वा वा भोक्ष्यसे महीम् <br>
तस्मादुत्तिष्ठ कौन्तेय युद्धाय कृतनिश्चयः ।।2.37।।</p></a>
<a href="2-38/2-38.html" target="sloka"><p>सुखदुःखे समे कृत्वा लाभालाभौ जयाजयौ <br>
ततो युद्धाय युज्यस्व नैवम् पापमवाप्स्यसि ।।2.38।।</p></a>
<a href="2-39/2-39.html" target="sloka"><p>एषा तेभिहिता सांख्ये बुद्धिर्योगे त्विमां श्रृणु <br>
बुद्ध्या युक्तो यया पार्थ कर्मबन्धम् प्रहास्यसि ।।2.39।।</p></a>
<a href="2-40/2-40.html" target="sloka"><p>नेहाभिक्रमनाशोस्ति प्रत्यवायो न विद्यते <br>
स्वल्पमप्यस्य धर्मस्य त्रायते महतः भयात् ।।2.40।।</p></a>
<a href="2-41/2-41.html" target="sloka"><p>व्यवसायात्मिका बुद्धिरेकेह कुरुनन्दन <br>
बहुशाखा ह्यनन्ताश्च बुद्धयोव्यवसायिनाम् ।।2.41।।</p></a>
<a href="2-42/2-42.html" target="sloka"><p>यामिमाम्पुष्पितां वाचम्प्रवदन्त्यविपश्चितः <br>
वेदवादरताः पार्थ नान्यदस्तीति वादिनः ।।2.42।।<br>
कामात्मानः स्वर्गपरा जन्मकर्मफलप्रदाम् <br>
क्रियाविशेषबहुलाम्भोगैश्वर्यगतिम्प्रति ।।2.43।।<br>
भोगैश्वर्यप्रसक्तानान्तयापहृतचेतसाम् <br>
व्यवसायात्मिका बुद्धिः समाधौ न विधीयते ।।2.44।।</p></a>
<a href="2-43/2-43.html" target="sloka"><p>त्रैगुण्यविषया वेदा निस्त्रैगुण्यो भवार्जुन <br>
निर्द्वन्द्वो नित्यसत्त्वस्थो निर्योगेक्षेम आत्मवान् ।।2.45।।</p></a>
<a href="2-44/2-44.html" target="sloka"><p>यावानर्थ उदपाने सर्वतः सम्प्लुतोदके <br>
तावान्सर्वेषु वेदेषु ब्राह्मणस्य विजानतः ।।2.46।।</p></a>
<a href="2-45/2-45.html" target="sloka"><p>कर्मण्येवाधिकारस्ते मा फलेषु कदाचन <br>
मा कर्मफलहेतुर्भूर्मा ते सङ्गोस्त्वकर्मणि ।।2.47।।</p></a>
<a href="2-46/2-46.html" target="sloka"><p>योगस्थः कुरु कर्माणि सङ्गम् त्यक्त्वा धनञ्जय <br>
सिद्ध्यसिद्ध्योः समो भूत्वा समत्वं योग उच्यते ।।2.48।।</p></a>
<a href="2-47/2-47.html" target="sloka"><p>दूरेण ह्यवरम् कर्म बुद्धियोगाद्धनञ्जय <br>
बुद्धौ शरणमन्विच्छ कृपणाः फलहेतवः ।।2.49।।</p></a>
<a href="2-48/2-48.html" target="sloka"><p>बुद्धियुक्तो जहातीह उभे सुकृतदुष्कृते <br>
तस्माद् योगाय युज्यस्व योगः कर्मसु कौशलम् ।।2.50।।</p></a>
<a href="2-49/2-49.html" target="sloka"><p>कर्मजम्बुद्धियुक्ता हि फलं त्यक्त्वा मनीषिणः <br>
जन्मबन्धविनिर्मुक्ताः पदङ्गच्छन्त्यनामयम् ।।2.51।।</p></a>
<a href="2-50/2-50.html" target="sloka"><p>यदा ते मोहकलिलं बुद्धिर्व्यतितरिष्यति <br>
तदा गन्तासि निर्वेदं श्रोतव्यस्य श्रुतस्य च ।।2.52।।</p></a>
<a href="2-51/2-51.html" target="sloka"><p>श्रुतिविप्रतिपन्ना ते यदा स्थास्यति निश्चला <br>
समाधावचला बुद्धिस्तदा योगमवाप्स्यसि ।।2.53।।</p></a>
<p>
 <font color="red">अर्जुन उवाच </font><br>
</p>
<a href="2-52/2-52.html" target="sloka"><p>स्थितप्रज्ञस्य का भाषा समाधिस्थस्य केशव <br>
स्थितधीः किम्प्रभाषेत किमासीत व्रजेत किम् ।।2.54।।</p></a>
<p>
 <font color="red">श्रीभगवानुवाच </font><br>
</p>
<a href="2-53/2-53.html" target="sloka"><p>प्रजहाति यदा कामान्सर्वान्पार्थ मनोगतान् <br>
आत्मन्येवात्मना तुष्टः स्थितप्रज्ञस्तदोच्यते ।।2.55।।</p></a>
<a href="2-54/2-54.html" target="sloka"><p>दुःखेष्वनुद्विग्नमनाः सुखेषु विगतस्पृहः <br>
वीतरागभयक्रोधः स्थितधीर्मुनिरुच्यते ।।2.56।।</p></a>
<a href="2-55/2-55.html" target="sloka"><p>यः सर्वत्रानभीस्नेहस्तत्तत्प्राप्य शुभाशुभम् <br>
नाभिनन्दति न द्वेष्टि तस्य प्रज्ञा प्रतिष्ठिता ।।2.57।।</p></a>
<a href="2-56/2-56.html" target="sloka"><p>यदा संहरते चायं कूर्मोङ्गानीव सर्वशः <br>
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ।।2.58।।</p></a>
<a href="2-57/2-57.html" target="sloka"><p>विषया विनिवर्तन्ते निराहारस्य देहिनः <br>
रसवर्जं रसोप्यस्य परन्दृष्ट्वा निवर्तते ।।2.59।।</p></a>
<a href="2-58/2-58.html" target="sloka"><p>यततो ह्यपि कौन्तेय पुरुषस्य विपश्चितः <br>
इन्द्रियाणि प्रमाथीनि हरन्ति प्रसभम् मनः ।।2.60।।</p></a>
<a href="2-59/2-59.html" target="sloka"><p>तानि सर्वाणि संयम्य युक्त आसीत मत्परः <br>
वशे हि यस्येन्द्रियाणि तस्य प्रज्ञा प्रतिष्ठिता ।।2.61।।</p></a>
<a href="2-60/2-60.html" target="sloka"><p>ध्यायतो विषयान्पुंसः सङ्गस्तेषूपजायते <br>
सङ्गात्सञ्जायते कामः कामात्क्रोधोभिजायते ।।2.62।।</p></a>
<a href="2-61/2-61.html" target="sloka"><p>क्रोधाद्भवति सम्मोहः सम्मोहात् स्मृतिविभ्रमः <br>
स्मृतिभ्रंशाद्बुद्धिनाशः बुद्धिनाशात्प्रणश्यति ।।2.63।।</p></a>
<a href="2-62/2-62.html" target="sloka"><p>रागद्वेषवियुक्तैस्तु विषयानिन्द्रियैश्चरन् <br>
आत्मवश्यैर्विधेयात्मा प्रसादमधिगच्छति ।।2.64।।</p></a>
<a href="2-63/2-63.html" target="sloka"><p>प्रसादे सर्वदुःखानां हानिरस्योपजायते <br>
प्रसन्नचेतसो ह्याशु बुद्धिः पर्यवतिष्ठते ।।2.65।।</p></a>
<a href="2-64/2-64.html" target="sloka"><p>नास्ति बुद्धिरयुक्तस्य न चायुक्तस्य भावना <br>
न चाभावयतः शान्तिरशान्तस्य कुतः सुखम् ।।2.66।।</p></a>
<a href="2-65/2-65.html" target="sloka"><p>इन्द्रियाणाम् हि चरताम् यन्मनोनुविधियते <br>
तदस्य हरति प्रज्ञां वायुर्नावमिवाम्भसि ।।2.67।।</p></a>
<a href="2-66/2-66.html" target="sloka"><p>तस्माद्यस्य महाबाहो निगृहीतानि सर्वशः <br>
इन्द्रियाणीन्द्रियार्थेभ्यस्तस्य प्रज्ञा प्रतिष्ठिता ।।2.68।।</p></a>
<a href="2-67/2-67.html" target="sloka"><p>या निशा सर्वभूतानान्तस्याञ्जागर्ति संयमी <br>
यस्याञ्जाग्रति भूतानि सा निशा पश्यतो मुनेः ।।2.69।।</p></a>
<a href="2-68/2-68.html" target="sloka"><p>आपूर्यमाणमचलप्रतिष्ठम् <br>
समुद्रमापः प्रविशन्ति यद्वत् <br>
तद्वत्कामा यम्प्रविशन्ति सर्वे <br>
स शान्तिमाप्नोति न कामकामी ।।2.70।।</p></a>
<a href="2-69/2-69.html" target="sloka"><p>विहाय कामान्यः सर्वान् पुमांश्चरति निस्स्पृहः <br>
निर्ममो निरहङ्कारः स शान्तिमधिगच्छति ।।2.71।।</p></a>
<a href="2-70/2-70.html" target="sloka"><p>एषा ब्राह्मी स्थितिः पार्थ नैनां प्राप्य विमुह्यति <br>
स्थित्वास्यामन्तकालेपि ब्रह्मनिर्वाणमृच्छति ।।2.72।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे साङ्ख्ययोगोनाम द्वितीयोध्यायः।।-->

</body>
</html>

