<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">अर्जुन उवाच </font><br>
</p>

<a href="18-1/18-1.html" target="sloka"><p>सन्न्यासस्य महाबाहो तत्त्वमिच्छामि वेदितुम् <br>
त्यागस्य च हृषीकेश पृथक्केशिनिषूदन ।।18.1।।</p></a>
<p>
 <font color="red">श्रीभगवानुवाच </font><br>
</p>
<a href="18-2/18-2.html" target="sloka"><p>काम्यानां कर्मणां न्यासं सन्न्यासं कवयो विदुः <br>
सर्वकर्मफलत्यागं प्राहुस्त्यागं विचक्षणाः ।।18.2।। </p></a>
<a href="18-3/18-3.html" target="sloka"><p>त्याज्यं दोषवदित्येके कर्म प्राहुर्मनीषिणः <br>
यज्ञदानतपःकर्म न त्याज्यमिति चापरे ।।18.3।। </p></a>
<a href="18-4/18-4.html" target="sloka"><p>निश्चयं शृणु मे तत्र त्यागे भरतसत्तम <br>
त्यागो हि पुरुषव्याघ्र त्रिविधः सम्प्रकीर्तितः ।।18.4।। </p></a>
<a href="18-5/18-5.html" target="sloka"><p>यज्ञदानतपःकर्म न त्याज्यं कार्यमेव तत् <br>
यज्ञो दानं तपश्चैव पावनानि मनीषिणाम् ।।18.5।। </p></a>
<a href="18-6/18-6.html" target="sloka"><p>एतान्यपि तु कर्माणि सङ्गम् त्यक्त्वा फलानि च <br>
कर्तव्यानीति मे पार्थ निश्चितं मतमुत्तमम् ।।18.6।। </p></a>
<a href="18-7/18-7.html" target="sloka"><p>नियतस्य तु सन्न्यासः कर्मणो नोपपद्यते <br>
मोहात्तस्य परित्यागस्तामसः परिकीर्तितः ।।18.7।। </p></a>
<a href="18-8/18-8.html" target="sloka"><p>दुःखमित्येव यत्कर्म कायक्लेशभयात्त्यजेत् <br>
स कृत्वा राजसं त्यागं नैव त्यागफलं लभेत् ।।18.8।। </p></a>
<a href="18-9/18-9.html" target="sloka"><p>कार्यमित्येव यत्कर्म नियतम् क्रियतेर्जुन  <br>
सङ्गं त्यक्त्वा फलं चैव स त्यागः सात्त्विको मतः ।।18.9।। </p></a>
<a href="18-10/18-10.html" target="sloka"><p>न द्वेष्ट्यकुशलं कर्म कुशले नानुषज्जते <br>
त्यागी सत्तवसमाविष्ठो मेधावी छिन्नसम्शयः ।।18.10।। </p></a>
<a href="18-11/18-11.html" target="sloka"><p>न हि देहभृता शक्यं त्यक्तुं कर्माण्यशेषतः  <br>
यस्तु कर्मफलत्यागी स त्यागीत्यभिधीयते ।।18.11।। </p></a>
<a href="18-12/18-12.html" target="sloka"><p>अनिष्टमिष्टं मिश्रं च त्रिविधं कर्मणः फलम् <br>
भवत्यत्यागिनां प्रेत्य न तु सन्न्यासिनां क्वचित् ।।18.12।। </p></a>
<a href="18-13/18-13.html" target="sloka"><p>पञ्चेमानि महाबाहो कारणानि निबोध मे  <br>
साङ्ख्ये कृतान्ते प्रोक्तानि सिद्धये सर्वकर्मनाम् ।।18.13।। </p></a>
<a href="18-14/18-14.html" target="sloka"><p>अधिष्ठानं तथा कर्ता करणं च पृथग्विधम् <br>
विविधाश्च पृथक् चेष्टा दैवं चैवात्र पञ्चमम् ।।18.14।। </p></a>
<a href="18-15/18-15.html" target="sloka"><p>शरीरवाङ्मनोभिर्यत्कर्म प्रारभते नरः  <br>
न्याय्यं वा विपरीतं वा पञ्चैते तस्य हेतवः ।।18.15।। </p></a>
<a href="18-16/18-16.html" target="sloka"><p>तत्रैवम् सति कर्तारमात्मानं केवलं तु यः  <br>
पश्यत्यकृतबुद्धित्वात् न स पश्यति दुर्मतिः ।।18.16।। </p></a>
<a href="18-17/18-17.html" target="sloka"><p>यस्य नाहङ्कृतो भावो बुद्धिर्यस्य न लिप्यते  <br>
हत्वापि स इमाँल्लोकान् न हन्ति न निबध्यते ।।18.17।। </p></a>
<a href="18-18/18-18.html" target="sloka"><p>ज्ञानं ज्ञेयं परिज्ञाता त्रिविधा कर्मचोदना <br>
करणं कर्म कर्तेइति त्रिविधः कर्मसङ्ग्रहः ।।18.18।। </p></a>
<a href="18-19/18-19.html" target="sloka"><p>ज्ञानं कर्म च कर्ता च त्रिधैव गुणभेदतः <br>
प्रोच्यते गुणसङ्ख्याने यथावच्छृणु तान्यपि ।।18.19।। </p></a>
<a href="18-20/18-20.html" target="sloka"><p>सर्वभूतेषु येनैकं भावमव्ययमीक्षते <br>
अविभक्तं विभक्तेषु तज्ज्ञानम् विद्धि सात्त्विकम् ।।18.20।। </p></a>
<a href="18-21/18-21.html" target="sloka"><p>पृथक्त्वेन तु यज्ज्ञानं नानाभावान्पृथग्विधान् <br>
वेत्ति सर्वेषु भूतेषु तज्ज्ञानम् विद्धि राजसम् ।।18.21।। </p></a>
<a href="18-22/18-22.html" target="sloka"><p>यत् तु कृत्स्नवतेकस्मिन्कार्ये सक्तमहैतुकम् <br>
अतत्वार्थवदल्पं च तत्ताम्समुदाहृतम् ।।18.22।। </p></a>
<a href="18-23/18-23.html" target="sloka"><p>नियतं सङ्गरहितमरागद्वेषतः कृतम् <br>
अफलप्रेप्सुना कर्म यत्तत्सात्त्विकमुच्यते ।।18.23।। </p></a>
<a href="18-24/18-24.html" target="sloka"><p>यत्तु कामेप्सुना कर्म साहंकारेण वा पुनः <br>
क्रियते बहुलायासं तद्राजसमुदाहृतम् ।।18.24।। </p></a>
<a href="18-25/18-25.html" target="sloka"><p>अनुबन्धं क्षयं हिंसामनवेक्ष्य च पौरुषम् <br>
मोहादारभ्यते कर्म यत्तत्तामसमुच्यते ।।18.25।। </p></a>
<a href="18-26/18-26.html" target="sloka"><p>मुक्तसङ्गोनहंवादी धृत्युत्साहसमन्वितः <br>
सिद्ध्यसिद्धयोर्निर्विकारः कर्ता सात्त्विक उच्यते ।।18.26।। </p></a>
<a href="18-27/18-27.html" target="sloka"><p>रागी कर्मफलप्रेप्सुर्लुब्धो हिंसात्मकोशुचिः <br>
हर्षशोकान्वितः कर्ता राजसः परिकीर्तितः ।।18.27।। </p></a>
<a href="18-28/18-28.html" target="sloka"><p>अयुक्तः प्राकृतः स्तब्धः शठो नैष्कृतिकोलसः <br>
विषादी दीर्घसूत्री च कर्ता तामस उच्यते ।।18.28।। </p></a>
<a href="18-29/18-29.html" target="sloka"><p>बुद्धेर्भेदं धृतेश्चैव गुणतस्त्रिविधं शृणु <br>
प्रोच्यमानमशेषेण पृथक्त्वेन् धनञ्जय ।।18.29।। </p></a>
<a href="18-30/18-30.html" target="sloka"><p>प्रवृत्तिं च निवृत्तिं च कार्याकार्ये भयाभये <br>
बन्धं मोक्षं च या वेत्ति बुद्धिः सा पार्थ सात्त्विकी ।।18.30।। </p></a>
<a href="18-31/18-31.html" target="sloka"><p>यया धर्ममधर्मं च कार्यं चाकार्यमेव च <br>
अयथावत्प्रजानाति बुद्धिः सा पार्थ राजसी ।।18.31।। </p></a>
<a href="18-32/18-32.html" target="sloka"><p>अधर्मं धर्ममिति या मन्यते तमसावृता <br>
सर्वार्थान्विपरीतांस्च बुद्धिः सा पार्थ तामसी ।।18.32।। </p></a>
<a href="18-33/18-33.html" target="sloka"><p>धृत्या यया धारयते मनःप्राणेन्द्रियक्रियाः  <br>
योगेनाव्यभिचारिण्या धृतिः सा पार्थ सात्त्विकी ।।18.33।। </p></a>
<a href="18-34/18-34.html" target="sloka"><p>यया तु धर्मकामार्थान्धृत्या धारयतेर्जुन <br>
प्रसङ्गेन फलाकाङ्क्षी धृतिः सा पार्थ राजसी ।।18.34।। </p></a>
<a href="18-35/18-35.html" target="sloka"><p>यया स्वप्नं भयं शोकं विषादं मदमेव च <br>
न विमुञ्चति दुर्मेधा धृतिः सा तामसी मदा ।।18.35।। </p></a>
<a href="18-36/18-36.html" target="sloka"><p>सुखं त्विदानीं त्रिविधं शृणु मे भरतर्षभ <br>
अभ्यासाद्रमते यत्र दुःखान्तं च निगच्छति ।।18.36।।<br>
यत्तदग्रे विषमिव परिणामेमृतोपमम् <br>
तत्सुखं सात्त्विकं प्रोक्तमात्मबुद्धिप्रसादजम् ।।18.37।। </p></a>
<a href="18-37/18-37.html" target="sloka"><p>विषयेन्द्रियसंयोगाद्यत्तदग्रेमृतोपमम् <br>
परिणामे विषमिव तत्सुखं राजसं स्मृतम् ।।18.38।। </p></a>
<a href="18-38/18-38.html" target="sloka"><p>यदग्रे चानुबन्धे च सुखं मोहनमात्मनः <br>
निद्रालस्यप्रमादोत्थं तत्ताम्समुदाहृतम् ।।18.39।। </p></a>
<a href="18-39/18-39.html" target="sloka"><p>न तदस्ति पृथिव्यम् वा दिवि देवषु वा पुनः <br>
सत्त्वं प्रकृतिजैर्मुक्तं यदेभिः स्यात्त्रिभिर्गुणैः ।।18.40।। </p></a>
<a href="18-40/18-40.html" target="sloka"><p>ब्राह्मणक्षत्रियविशां शूद्राणां च परन्तप <br>
कर्माणि प्रविभक्तानि स्वभावप्रभवैर्गुणैः ।।18.41।। </p></a>
<a href="18-41/18-41.html" target="sloka"><p>शमो दमस्तपः शौचं क्षान्तिरार्जवमेव च <br>
ज्ञानं विज्ञानमास्तिक्यं ब्रह्मकर्म स्वभावजम् ।।18.42।। </p></a>
<a href="18-42/18-42.html" target="sloka"><p>शौर्यं तेजो धृतिर्दाक्ष्यं युद्धे चाप्यपलायनम् <br>
दानमीश्वरभावश्च क्षत्रकर्म स्वभावजम् ।।18.43।। </p></a>
<a href="18-43/18-43.html" target="sloka"><p>कृषिगौरक्ष्यवाणिज्यं वैश्यकर्म स्वभावजम् <br>
परिचर्यात्मकं कर्म शूद्रस्यापि स्वभावजम् ।।18.44।। </p></a>
<a href="18-44/18-44.html" target="sloka"><p>स्वे स्वे कर्मण्यभिरतः संसिद्धिं लभते नरः <br>
स्वकर्मनिरतः सिद्धिं यथा विन्दति तच्छृणु ।।18.45।। </p></a>
<a href="18-45/18-45.html" target="sloka"><p>यतः प्रवृत्तिर्भूतानां येन सर्वमिदम् ततम् <br>
स्वकर्मणा तमभ्यर्च्य सिद्धिं विन्दति मानवः ।।18.46।। </p></a>
<a href="18-46/18-46.html" target="sloka"><p>श्रेयान् स्वधर्मो विगुणः परधर्मात्स्वनुष्ठितात् <br>
स्वभावनियतम् कर्म कुर्वन्नाप्नोति किल्बिषम् ।।18.47।। </p></a>
<a href="18-47/18-47.html" target="sloka"><p>सहजं कर्म कौन्तेय सदोषमपि न त्यजेत् <br>
सर्वारम्भा हि दोषेण धूमेनाग्निरिवावृताः ।।18.48।। </p></a>
<a href="18-48/18-48.html" target="sloka"><p>असक्तबुद्धिः सर्वत्र जितात्मा विगतस्पृहः <br>
नैष्कम्र्यसिद्धिं परमां सन्न्यासेनाधिगच्छति ।।18.49।। </p></a>
<a href="18-49/18-49.html" target="sloka"><p>सिद्धिं प्राप्तो यथा ब्रह्म तथाप्नोति निबोध मे <br>
समासेनैव कौन्तेय निष्ठा ज्ञानस्य या परा ।।18.50।। </p></a>
<a href="18-50/18-50.html" target="sloka"><p>बुद्ध्या विशुद्धया युक्तो धृत्यात्मानं नियम्य च <br>
शब्दादीन् विषयांस्त्यक्त्वा रागद्वेषौ व्युदस्य च ।।18.51।।<br>
विविक्तसेवी लघ्वाशी यतवाक्कायमानसः <br>
ध्यानयोगपरो नित्यं वैराग्यं समुपाश्रितः ।।18.52।।<br>
अहङ्कारं बलं दर्पं कामं क्रोधं परिग्रहम् <br>
विमुच्य निर्ममः शान्तो ब्रह्मभूयाय कल्पते ।।18.53।। </p></a>
<a href="18-51/18-51.html" target="sloka"><p>ब्रह्मभूतः प्रसन्नात्मा न शोचति न काङ्क्षति <br>
समः सर्वेषु भूतेषु मद्भक्तिं लभते पराम् ।।18.54।। </p></a>
<a href="18-52/18-52.html" target="sloka"><p>भक्त्या मामभिजानाति यावान्यश्चास्मि तत्त्वतः <br>
ततो मां तत्त्वतो ज्ञात्वा विशते तदनन्तरम् ।।18.55।। </p></a>
<a href="18-53/18-53.html" target="sloka"><p>सर्वकर्माण्यपि सदा कुर्वाणो मद्व्यपाश्रयः <br>
मत्प्रसादादवाप्नोति शाश्वतं पदमव्ययम् ।।18.56।। </p></a>
<a href="18-54/18-54.html" target="sloka"><p>चेतसा सर्वकर्माणि मयि सन्न्यस्य मत्परः <br>
बुद्धियोगमुपाश्रित्य मच्चित्तः सततम् भव ।।18.57।। </p></a>
<a href="18-55/18-55.html" target="sloka"><p>मच्चित्तः सर्वदुर्गाणि मत्प्रसादात्तरिष्यसि <br>
अथ चेत्त्वमहङ्कारात् न श्रोष्यसि विनङ्क्ष्यसि ।।18.58।। </p></a>
<a href="18-56/18-56.html" target="sloka"><p>यदहङ्कारमाश्रित्य न योत्स्य इति मन्यसे <br>
मिथ्यैष व्यवसायस्ते प्रकृतिस्त्वाम् नियोक्ष्यति ।।18.59।। </p></a>
<a href="18-57/18-57.html" target="sloka"><p>स्वभावजेन कौन्तेय निबद्धः स्वेन कर्मणा <br>
कर्तुं नेच्छसि यन्मोहात् करिष्यस्यवशोपि तत् ।।18.60।। </p></a>
<a href="18-58/18-58.html" target="sloka"><p>ईश्वरः सर्वभूतानां हृद्देशेर्जुन तिष्ठति <br>
भ्रामयन्सर्वभूतानि यन्त्रारूढानि मायया ।।18.61।। </p></a>
<a href="18-59/18-59.html" target="sloka"><p>तमेव शरणं गच्छ सर्वभावेन भारत <br>
तत्प्रसादात्परां शान्तिं स्थानं प्राप्स्यसि शाश्वतम् ।।18.62।। </p></a>
<a href="18-60/18-60.html" target="sloka"><p>इति ते ज्ञानमाख्यातं गुह्याद्गुह्यतरं मया <br>
विमृश्यैतदशेषेण यथेच्छसि तथा कुरु ।।18.63।। </p></a>
<a href="18-61/18-61.html" target="sloka"><p>सर्वगुह्यतमं भूयः शृणु मे परमं वचः <br>
इष्टोसि मे दृढमिति ततो वक्ष्यामि ते हितम् ।।18.64।। </p></a>
<a href="18-62/18-62.html" target="sloka"><p>मन्मना भव मद्भक्तो मद्याजी माम् नमस्कुरु <br>
मामेवैष्यसि सत्यम् ते प्रतिजाने प्रियोसि मे ।।18.65।। </p></a>
<a href="18-63/18-63.html" target="sloka"><p>सर्वधर्मान्परित्यज्य मामेकं शरणं व्रज <br>
अहं त्वा सर्वपापेभ्यो मोक्षयिष्यामि मा शुचः ।।18.66।। </p></a>
<a href="18-64/18-64.html" target="sloka"><p>इदं ते नातपस्काय नाभक्ताय कदाचन <br>
न चाशुश्रूषवे वाच्यं न च मां योभ्यसूयति ।।18.67।। </p></a>
<a href="18-65/18-65.html" target="sloka"><p>यः इमं परमं गुह्यं मद्भक्तेष्वभिधास्यति <br>
भक्तिं मयि परां कृत्वा मामेवैष्यत्यसम्शयः ।।18.68।। </p></a>
<a href="18-66/18-66.html" target="sloka"><p>न च तस्मान्मनुष्येषु कश्चिन्मे प्रियकृत्तमः <br>
भविता न च मे तस्मादन्यः प्रियतरो भुवि ।।18.69।। </p></a>
<a href="18-67/18-67.html" target="sloka"><p>अध्येष्यते च य इमं धर्म्यं सम्वादमावयोः <br>
ज्ञानयज्ञेन तेनाहमिष्टः स्यामिति मे मतिः ।।18.70।। </p></a>
<a href="18-68/18-68.html" target="sloka"><p>श्रद्धावाननसूयश्च शृणुयादपि यो नरः <br>
सोपि मुक्तः शुभाँल्लोकान्प्राप्नुयात्पुण्यकर्मणाम् ।।18.71।। </p></a>
<a href="18-69/18-69.html" target="sloka"><p>कच्चिदेतच्छ्रुतं पार्थ त्वयैकाग्रेण चेतसा <br>
कच्चिदज्ञानसम्मोहः प्रणष्टस्ते धनञ्जय ।।18.72।। </p></a>
<p>
 <font color="red">अर्जुन उवाच </font><br>
</p>
<a href="18-70/18-70.html" target="sloka"><p>नष्टो मोहः स्मृतिर्लब्धा त्वत्प्रसादान्मयाच्युत <br>
स्थितोस्मि गतसन्देहः करिष्ये वचनं तव ।।18.73।। </p></a>
<p>
 <font color="red">सञ्जय उवाच </font><br>
</p>
<a href="18-71/18-71.html" target="sloka"><p>इत्यहं वासुदेवस्य पार्थस्य च महात्मनः <br>
संवादमिममश्रौषमद्भुतं रोमहर्षणम् ।।18.74।। </p></a>
<a href="18-72/18-72.html" target="sloka"><p>व्यासप्रसादाच्छ्रुतवानेतद्गुह्यमहं परम् <br>
योगं योगेश्वरात्कृष्णात्साक्षात्कथयतः स्वयम् ।।18.75।। </p></a>
<a href="18-73/18-73.html" target="sloka"><p>राजन् सम्स्मृत्य सम्स्मृत्य सम्वादमिममद्भुतम् <br>
केशवार्जुनयोः पुण्यं हृष्यामि च मुहुर्मुहुः ।।18.76।। </p></a>
<a href="18-74/18-74.html" target="sloka"><p>तच्च सम्स्मृत्य सम्स्मृत्य रूपमत्यद्भुतं हरेः <br>
विस्मयो मे महान्राजन्हृष्यामि च पुनः पुनः ।।18.77।। </p></a>
<a href="18-75/18-75.html" target="sloka"><p>यत्र योगेश्रवरः कृष्णो यत्र पार्थो धनुर्धरः <br>
तत्र श्रीर्विजयो भूतिर्ध्रुवा नीतिर्मतिर्मम ।।18.78।। </p></a>


</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे मोक्षसन्न्यासयोगोनाम अष्टादशोध्यायः।।-->

</body>
</html>

