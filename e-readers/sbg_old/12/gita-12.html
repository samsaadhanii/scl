<html>
<head>
<meta http-equiv="Content-Type" content="text/html; charset=utf-8">
</head>
<body>

 <p>
<font color="red">अर्जुन उवाच </font><br>
</p>

<a href="12-1/12-1.html" target="sloka"> <p>एवं सतत-युक्ताः ये भक्ताः त्वाम् पर्युपासते।<br>
ये च अपि अक्षरम् अव्यक्तं तेषां के योग-वित्तमाः।।12.1।।</p></a>
<p>
 <font color="red">श्री-भगवान् उवाच।</font><br>
</p>

<a href="12-2/12-2.html" target="sloka"><p>मयि आवेश्य मनः ये मां नित्य-युक्ताः उपासते।<br>
श्रद्धया परया-उपेताः ते मे युक्ततमाः मताः।।12.2।।</p></a>
<a href="12-3/12-3.html" target="sloka"><p>ये तु अक्षरम् अनिर्देश्यम् अव्यक्तं पर्युपासते।<br>
सर्वत्रगम् अचिन्त्यं च कूटस्थम् अचलं ध्रुवम्।।12.3।।<br>
<p>सन्नियम्य इन्द्रिय-ग्रामं सर्वत्र सम-बुद्धयः।<br>
ते प्राप्नुवन्ति माम् एव सर्व-भूत-हिते रताः।।12.4।।</p></a>
<a href="12-4/12-4.html" target="sloka"><p>क्लेशः अधिकतरः तेषाम् अव्यक्त-असक्त-चेतसाम्।<br>
अव्यक्ता हि गतिः दुःखम् देहवद्भिः अवाप्यते।।12.5।।</p></a>
<a href="12-5/12-5.html" target="sloka"><p>ये तु सर्वाणि कर्माणि मयि सन्न्यस्य मत्पराः। <br>
अनन्येन एव योगेन मां ध्यायन्तः उपासते ।।12.6।। </p></a>
<a href="12-6/12-6.html" target="sloka"><p>तेषाम् अहं समुद्धर्ता मृत्यु-संसार-सागरात्।<br>
भवामि न चिरात् पार्थ मयि आवेशित-चेतसाम् ।।12.7।। </p></a>
<a href="12-7/12-7.html" target="sloka"><p>मयि एव मनः आधत्स्व मयि बुद्धिं निवेशय।<br>
निवसिष्यसि मयि एव अत ऊर्ध्वं न संशयः ।।12.8।। </p></a>
<a href="12-8/12-8.html" target="sloka"><p>अथ चित्तं समाधातुं न शक्नोषि मयि स्थिरम्।<br>
अभ्यास-योगेन ततः माम् इच्छ आप्तुम् धनञ्जय ।।12.9।। </p></a>
<a href="12-9/12-9.html" target="sloka"><p>अभ्यासे अपि असमर्थः असि मत्-कर्म-परमः भव।<br>
मत्-अर्थम् अपि कर्माणि कुर्वन् सिद्धिम् अवाप्स्यसि ।।12.10।।</p></a>
<a href="12-10/12-10.html" target="sloka"><p>अथ एतत् अपि अशक्तः असि कर्तुं मत्-योगम् आश्रितः।<br>
सर्व-कर्म-फल-त्यागं ततः कुरु यत आत्मवान् ।।12.11।।</p></a>
<a href="12-11/12-11.html" target="sloka"><p>श्रेयः हि ज्ञानम् अभ्यासात् ज्ञानात् ध्यानं विशिष्यते।<br>
ध्यानात् कर्म-फल-त्यागः त्यागात् शान्तिः अनन्तरम् ।।12.12।।</p></a>
<a href="12-12/12-12.html" target="sloka"><p>अद्वेष्टा सर्व-भूतानां मैत्रः करुण एव च।<br>
निर्ममः निरहङ्कारः सम-दुःख-सुखः क्षमी ।।12.13।।<br>
सन्तुष्टः सततं योगी यतात्मा दृढ-निश्चयः।<br>
मयि अर्पित-मनः बुद्धिः यः मत्-भक्तः सः मे प्रियः ।।12.14।।</p></a>
<a href="12-13/12-13.html" target="sloka"><p>यस्मात् न उद्विजते लोकः लोकात् न उद्विजते च यः।<br>
हर्ष-अमर्ष-भय-उद्वेगैः मुक्तः यः सः च मे प्रियः।।12.15।।</p></a>
<a href="12-14/12-14.html" target="sloka"><p>अनपेक्षः शुचिः दक्षः उदासीनः गत-व्यथः।<br>
सर्वारम्भ-परित्यागी यः मत्-भक्तः सः मे प्रियः ।।12.16।। </p></a>
<a href="12-15/12-15.html" target="sloka"><p>यः न हृष्यति न द्वेष्टि न शोचति न काङ्क्षति।<br>
शुभ-अशुभ-परित्यागी भक्तिमान् यः सः मे प्रियः ।।12.17।। </p></a>
<a href="12-16/12-16.html" target="sloka"><p>समः शत्रौ च मित्रे च तथा मान-अपमानयोः।<br>
शीत-उष्ण-सुख-दुःखेषु समः सङ्ग-विवर्जितः ।।12.18।। </p></a>
<a href="12-17/12-17.html" target="sloka"><p>तुल्य-निन्दा स्तुतिः मौनी सन्तुष्टः येन केनचित्।<br>
अनिकेतः स्थिर-मतिः भक्तिमान् मे प्रियः नरः ।।12.19।। </p></a>
<a href="12-18/12-18.html" target="sloka"><p>ये तु धर्म्य-अमृतम् इदं यथा-उक्तम् पर्युपासते।<br>
श्रद्दधाना मत्-परमाः भक्ताः ते अतीव मे प्रियाः ।।12.20।।</p></a>

</font>
<!--ॐ तत् सत् इति श्रीमद्भगवद्गीतासु उपनिषत्सु ब्रह्म-विद्यायां योग-शास्त्रे श्रीकृष्ण-अर्जुन-संवादे भक्ति-योगः नाम द्वादशोऽध्यायः।।-->
</body>
</html>

