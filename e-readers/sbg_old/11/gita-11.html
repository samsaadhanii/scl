<html>
<head>
<meta http-equiv="Content-Type" content="text/html; charset=utf-8">
</head>
<body>

 <p>
 <font color="red">अर्जुन उवाच।</font><br>
</p>

<a href="11-1/11-1.html" target="sloka"><p>मदनुग्रहाय परमं गुह्यमध्यात्मसञ्ज्ञितम् <br>
यत्त्वयोक्तं वचस्तेन मोहोयम् विगतो मम ।।11.1।।</p></a>
<a href="11-2/11-2.html" target="sloka"><p>भवाप्ययौ हि भूतानां श्रुतौ विस्तरशो मया <br>
त्वत्तः कमलपत्राक्ष माहात्म्यमपि चाव्ययम् ।।11.2।।</p></a>
<a href="11-3/11-3.html" target="sloka"><p>एवमेतद्यथात्थ त्वमात्मानम् परमेश्वर <br>
द्रष्टुमिच्छामि ते रूपमैश्वरं पुरुषोत्तम ।।11.3।।</p></a>
<a href="11-4/11-4.html" target="sloka"><p>मन्यसे यदि तच्छक्यम् मया द्रष्टुमिति प्रभो <br>
योगेश्वर ततो मे त्वम् दर्शयात्मानमव्ययम् ।।11.4।।</p></a>
<p>
 <font color="red">श्रीभगवानुवाच </font><br>
</p>
<a href="11-5/11-5.html" target="sloka"><p>पश्य मे पार्थ रूपाणि शतशोथ सहस्रशः <br>
नानाविधानि दिव्यानि नानावर्णाकृतीनि च ।।11.5।।</p></a>
<a href="11-6/11-6.html" target="sloka"><p>पश्यादित्यान्वसून्रुद्रानश्विनौ मरुतस्तथा <br>
बहून्यदृष्टपूर्वाणि पश्याश्चर्याणि भारत ।।11.6।।</p></a>
<a href="11-7/11-7.html" target="sloka"><p>इहैकस्थं जगत्कृत्स्नम् पश्याद्य सचराचरम् <br>
मम देहे गुडाकेश यच्चान्यद्द्रष्टुम् इच्छसि ।।11.7।।</p></a>
<a href="11-8/11-8.html" target="sloka"><p>न तु मां शक्यसे द्रष्टुमनेनैव स्वचक्षुषा <br>
दिव्यं ददामि ते चक्षुः पश्य मे योगमैश्वरम् ।।11.8।।</p></a>
<p>
<font color="red">सञ्जय उवाच </font><br>
</p>
<a href="11-9/11-9.html" target="sloka"><p>एवमुक्त्वा ततो राजन् महायोगेश्वरो हरिः  <br>
दर्शयामास पार्थाय परमं रूपमैश्वरम् ।।11.9।।<br>
अनेकवक्त्रनयनमनेकाद्भुतदर्शनम् <br>
अनेकदिव्याभरणं दिव्यानिकोद्यतायुधम् ।।11.10।।<br>
दिव्यमाल्याम्बरधरं दिव्यगन्धानुलेपनम् <br>
सर्वाश्चर्यमयं देवमनन्तं विश्वतोमुखम् ।।11.11।।</p></a>
<a href="11-10/11-10.html" target="sloka"><p>दिवि सूर्यसहस्रस्य भवेद्युगपदुत्थिता <br>
यदि भाः सदृशी सा स्याद्भासस्तस्य महात्मनः ।।11.12।।</p></a>
<a href="11-11/11-11.html" target="sloka"><p>तत्रैकस्थं जगत्कृत्स्नं प्रविभक्तमनेकधा <br>
अपश्यद्देवदेवस्य शरीरे पाण्डवस्तदा ।।11.13।।</p></a>
<a href="11-12/11-12.html" target="sloka"><p>ततः स विस्मयाविष्टो हृष्टरोमा धनञ्जयः <br>
प्रणम्य शिरसा देवं कृताञ्जलिः अभाषत ।।11.14।।</p></a>
<p>
<font color="red">आर्जुन उवाच</font><br>
</p>
<a href="11-13/11-13.html" target="sloka"><p>पश्यामि देवांस्तव देव देहे <br>
सर्वांस्तथा भूतविशेषसङ्घान् <br>
ब्रह्माणामीशं कमलासनस्थम् <br>
ऋषींश्च सर्वानुरगांश्च दिव्यान् ।।11.15।।<br>
<a href="11-14/11-14.html" target="sloka"><p>अनेकबाहूदरवक्त्रनेत्रम् <br>
पश्यामि त्वा सर्वतोनन्तरूपम् <br>
नान्तम् न मध्यम् न पुनस्तवादिम् <br>
पश्यामि विश्वेश्वर विश्वरूप ।।11.16।।</p></a>
<a href="11-15/11-15.html" target="sloka"><p>किरीटिनं गदिनं चक्रिनं च <br>
तेजोराशिं सर्वतोदीप्तिमन्तम् <br>
पश्यामि त्वां दुर्निरीक्ष्यं समन्तात् <br>
दीप्तानलार्कद्युतिमप्रमेयम् ।।11.17।।</p></a>
<a href="11-16/11-16.html" target="sloka"><p>त्वमक्षरं परमं वेदितव्यम् <br>
त्वमस्य विश्वस्य परं निधानम् <br>
त्वमव्ययः शाश्वतधर्मगोप्ता <br>
सनातनस्त्वं पुरुषो मतो मे ।।11.18।।</p></a>
<a href="11-17/11-17.html" target="sloka"><p>अनादिम्ध्यान्तमनन्तवीर्यम् <br>
अनन्तबाहुं शशिसूर्यनेत्रम् <br>
पश्यामि त्वां दिप्तहुताशवक्त्रम् <br>
स्वतेजसा विश्वमिदम् तपन्तम् ।।11.19।।</p></a>
<a href="11-18/11-18.html" target="sloka"><p>द्यावापृथिव्योरिदमन्तरं हि <br>
व्याप्तं त्वयैकेन दिशश्च सर्वाः <br>
दृष्ट्वाद्भुतं रूपमुग्रं तवेदम् <br>
लोकत्रयं प्रव्यथितं महात्मन् ।।11.20।।</p></a>
<a href="11-19/11-19.html" target="sloka"><p>अमी हि त्वा सुर्सङ्घा विशन्ति <br>
केचिद्भीताः प्राञ्जलयो गृणन्ति <br>
स्वस्तीत्युक्त्वा महर्षिसिद्धसङ्घाः <br>
स्तुवन्ति त्वां स्तुतिभिः पुष्कलाभिः ।।11.21।।</p></a>
<a href="11-20/11-20.html" target="sloka"><p>रुद्रादित्या वसवो ये च साध्याः <br>
विश्वेश्विनौ मरुतश्चोष्मपाश्च <br>
गन्धर्वयक्षासुरसिद्धसङ्घाः <br>
वीक्षन्ते त्वा विस्मिताश्चैव सर्वे ।।11.22।।</p></a>
<a href="11-21/11-21.html" target="sloka"><p>रूपं महत्ते बहुवक्त्रनेत्रम् <br>
महाबाहो बहुबाहूरुपादम् <br>
बहूदरं बहुदंष्ट्राकरालम्<br>
दृष्ट्वा लोकाः प्रव्यथितास्तथाहम् ।।11.23।।</p></a>
<a href="11-22/11-22.html" target="sloka"><p>नभःस्पृशं दीप्तमनेकवर्णम् <br>
व्यात्ताननं दिप्तविशालनेत्रम् <br>
दृष्ट्वा हि त्वां प्रव्यथितान्तरात्मा <br>
धृतिं न विन्दामि शमं च विष्णो ।।11.24।।</p></a>
<a href="11-23/11-23.html" target="sloka"><p>दंष्ट्राकरालानि च ते मुखानि <br>
दृष्ट्वैव कालानलसन्निभानि <br>
दिशो न जाने न लभे च शर्म <br>
प्रसीद देवेश जगन्निवास ।।11.25।।</p></a>
<a href="11-24/11-24.html" target="sloka"><p>अमी च त्वां धृतराष्ट्रस्य पुत्राः <br>
सर्वे सहैवावनिपालसङ्घैः <br>
भीष्मो द्रोणः सूतपुत्रस्तथासौ <br>
सहास्मदीयैरपि योधमुख्यैः ।।11.26।।<br>
वक्त्राणि ते त्वरमाणा विशन्ति <br>
दंष्ट्राकरालानि भयानकानि <br>
केचिद्विलग्ना दशनान्तरेषु <br>
सन्दृश्यन्ते चूर्णितैरुत्तमाङ्गैः ।।11.27।।</p></a>
<a href="11-25/11-25.html" target="sloka"><p>यथा नदीनां बहवोम्बुवेगाः <br>
समुद्रमेवाभिमुखा द्रवन्ति <br>
तथा तवामी नरलोकवीराः <br>
विशन्ति वक्त्राण्यभिविज्वलन्ति ।।11.28।।</p></a>
<a href="11-26/11-26.html" target="sloka"><p>यथा प्रदीप्तं ज्वलनं पतङ्गाः <br>
विशन्ति नाशाय समृद्दवेगाः <br>
तथैव नाशाय विशन्ति लोकाः <br>
तवापि वक्त्राणि समृद्दवेगाः ।।11.29।।</p></a>
<a href="11-27/11-27.html" target="sloka"><p>लेलिह्यसे ग्रसमानः समन्तात् <br>
लोकान्समग्रान्वदनैर्ज्वलद्भिः <br>
तेजोभिरापूर्य जगत्समग्रम् <br>
भासस्तवोग्राः प्रतपन्ति विष्णो ।।11.30।।</p></a>
<a href="11-28/11-28.html" target="sloka"><p>आख्याहि मे को भवानुग्ररूपः <br>
नमोस्तु ते देववर प्रसीद <br>
विज्ञातुमिच्छामि भवन्तमाद्यम् <br>
न हि प्रजानामि तव प्रवृत्तिम् ।।11.31।।</p></a>
<p>
<font color="red">श्रीभगवानुवाच </font><br>
</p>
<a href="11-29/11-29.html" target="sloka"><p>कालोस्मि लोकक्षयकृत् प्रवृत्तः <br>
लोकान्समाहर्तुमिह प्रवृत्तः <br>
ऋतेपि त्वा न भविष्यन्ति सर्वे <br>
येवस्थिताः प्रत्यनीकेषु योधाः ।।11.32।।</p></a>
<a href="11-30/11-30.html" target="sloka"><p>तस्मात्त्वमुत्तिष्ठ यशो लभस्व <br>
जित्वा शत्रून्भुङ्क्ष्व राज्यं समृद्दम् <br>
मयैवेते निहताः पूर्वमेव <br>
निमित्तमात्रं भव सव्यसाचिन् ।।11.33।।</p></a>
<a href="11-31/11-31.html" target="sloka"><p>द्रोणं च भीष्मं च जयद्रथं च <br>
कर्णं तथान्यानपि योधवीरान् <br>
मया हतांस्त्वं जहि मा व्यथिष्ठाः <br>
युध्यस्व जेतसि रणे सपत्नान् ।।11.34।।</p></a>
<p>
<font color="red">सञ्जय उवाच</font><br>
</p>
<a href="11-32/11-32.html" target="sloka"><p>एतच्छ्रुत्वा वचनं केशवस्य<br>
कृताञ्जलिर्वेपमानः किरीटी<br>
नमस्कृत्वा भूय एवाह कृष्णम्<br>
सगद्गदम् भीतभीतः प्रणम्य ।।11.35।।<br>
<p>
<font color="red">अर्जुन उवाच </font><br>
</p>
<a href="11-33/11-33.html" target="sloka"><p>स्थाने हृषीकेश तव प्रकीर्त्या <br>
जगत्प्रहृष्यत्यनुरज्यते च <br>
रक्षांसि भीतानि दिशोद्रवन्ति सर्वे <br>
नमस्यन्ति च सिद्धसङ्घाः ।।11.36।।</p></a>
<a href="11-34/11-34.html" target="sloka"><p>कस्मात् च ते न नमेरन् महात्मन् <br>
गरीयसे ब्रह्मणोप्यादिकर्त्रे <br>
अनन्त देवेश जगन्निवास <br>
त्वमक्षरं सदसत्तत्परं यत् ।।11.37।।</p></a>
<a href="11-35/11-35.html" target="sloka"><p>त्वमादिदेवः पुरुषः पुराणः <br>
त्वमस्य विश्वस्य परं निधानम् <br>
वेत्तासि वेद्यं च परं च धाम <br>
त्वया ततं विश्वमनन्तरूप ।।11.38।।</p></a>
<a href="11-36/11-36.html" target="sloka"><p>वायुर्यमोग्निर्वरुणः शशाङ्कः <br>
प्रजापतिस्त्वं प्रपितामहश्च <br>
नमो नमस्तेस्तु सहस्रकृत्वः <br>
पुनश्च भूयोपि नमो नमस्ते ।।11.39।।</p></a>
<a href="11-37/11-37.html" target="sloka"><p>नमः पुरस्तात् पृष्ठतस्ते <br>
नमोस्तु ते सर्वत एव सर्व <br>
अनन्तवीर्याअमितविक्रमस्त्वम् <br>
सर्वं समाप्नोषि ततोसि सर्वः ।।11.40।।</p></a>
<a href="11-38/11-38.html" target="sloka"><p>सखेति मत्वा प्रसभं यदुक्तम् <br>
हे कृष्ण हे यादव हे सखेति <br>
अजानता महिमानं तवेदम् <br>
मया प्रमादात्प्रणयेन वापि ।।11.41।।<br>
यच्चावहासार्थमसत्कृतोसि <br>
विहारशय्यासनभोजनेषु <br>
एकोथवाप्यच्युत तत्समक्षम् <br>
तत्क्षामये त्वामहमप्रमेयम् ।।11.42।।</p></a>
<a href="11-39/11-39.html" target="sloka"><p>पितासि लोकस्य चराचरस्य<br>
त्वमस्य पूज्यश्च गुरुर्गरीयान्<br>
न त्वत्समोस्त्यभ्यधिकः कुतोन्यः <br>
लोकत्रयेप्यप्रतिमप्रभाव ।।11.43।।</p></a>
<a href="11-40/11-40.html" target="sloka"><p>तस्मात्प्रणम्य प्राणिधाय कायम् <br>
प्रसादये त्वामहमीशमीड्यम् <br>
पितेव पुत्रस्य सखेव सख्युः <br>
प्रियः प्रियायार्हसि देव सोढुम् ।।11.44।।</p></a>
<a href="11-41/11-41.html" target="sloka"><p>अदृष्टपूर्वं हृषितोस्मि दृष्ट्वा <br>
भयेन च प्रव्यथितम् मनो मे <br>
तदेव मे दर्शय देव रूपम् <br>
प्रसीद देवेश जगन्निवास ।।11.45।।</p></a>
<a href="11-42/11-42.html" target="sloka"><p>किरीटिनं गदिनं चक्रहस्तम् <br>
इच्छामि त्वां द्रष्टुमहं तथैव <br>
तेनैव रूपेण चतुर्भुजेन <br>
सहस्रबाहो भव विश्वमूर्ते ।।11.46।।</p></a>
<p>
<font color="red">श्रीभगवानुवाच</font><br>
</p>
<a href="11-43/11-43.html" target="sloka"><p>मया प्रसन्नेन तवार्जुनेदम् <br>
रूपं परं दर्शितमात्मयोगात् <br>
तेजोमयं विश्वमनन्तमाद्यम् <br>
यन्मे त्वदन्येन न दृष्टपूर्वम् ।।11.47।।</p></a>
<a href="11-44/11-44.html" target="sloka"><p>न वेदयज्ञाध्ययनैर्न दानैः <br>
न च क्रियाभिर्न तपोभिरुग्रैः <br>
एवंरूपः शक्य अहं नृलोके <br>
द्रष्टुं त्वदन्येन कुरुप्रवीर ।।11.48।।</p></a>
<a href="11-45/11-45.html" target="sloka"><p>मा ते व्यथा मा च विमूढभावः <br>
दृष्ट्वा रूपं घोरमीदृङ्ममेदम् <br>
व्यपेतभीः प्रीतमनाः पुनस्त्वम् <br>
तदेव मे रूपमिदम् प्रपश्य ।।11.49।।</p></a>
<p>
<font color="red">सञ्जय उवाच</font><br>
</p>
<a href="11-46/11-46.html" target="sloka"><p>इत्यर्जुनम् वासुदेवस्तथोक्त्वा <br>
स्वकं रूपं दर्शयामास भूयः <br>
आश्वासयामास च भीतमेनम् <br>
भूत्वा पुनः सौम्यवपुर्महात्मा ।।11.50।।</p></a>
<p>
<font color="red">अर्जुन उवाच </font><br>
</p>
<a href="11-47/11-47.html" target="sloka"><p>दृष्ट्वेदं मानुषं रूपं तव सौम्यं जनार्दन <br>
इदानीमस्मि संवृत्तः सचेताः प्रकृतिं गतः ।।11.51।।</p></a>
<p>
<font color="red">श्रीभगवानुवाच </font><br>
</p>
<a href="11-48/11-48.html" target="sloka"><p>सुदुर्दर्शमिदं रूपं दृष्टवानसि यन्मम <br>
देवा अप्यस्य रूपस्य नित्यं दर्शनकाङ्क्षिणः ।।11.52।।</p></a>
<a href="11-49/11-49.html" target="sloka"><p>नाहम् वेदैः न तपसा न दानेन न चेज्यया <br>
शक्य एवंविधो द्रष्टुं दृष्टवानसि मां यथा ।।11.53।।</p></a>
<a href="11-50/11-50.html" target="sloka"><p>भक्त्या त्वनन्यया शक्य अहमेवंविधोर्जुन <br>
ज्ञातुं द्रष्टुं च तत्त्वेन प्रवेष्टुं च परन्तप ।।11.54।।</p></a>
<a href="11-51/11-51.html" target="sloka"><p>मत्कर्मकृन्मत्परमो मद्भक्तः सङ्गवर्जितः <br>
निर्वैरः सर्वभूतेषु यः स मामेति पान्डव ।।11.55।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे विश्वरूपदर्शनयोगोनाम एकादशोध्यायः।।-->

</body>
</html>

