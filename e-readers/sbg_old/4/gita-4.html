<html>
<head>
<meta http-equiv="Content-Type" content="text/html; charset=utf-8">
</head>
<body>

 <p>
 <font color="red">श्रीभगवानुवाच</font><br>
</p>
<a href="4-1/4-1.html" target="sloka"><p>इमं विवस्वते योगम्प्रोक्तवानहमव्ययम् <br>
विवस्वान्मनवे प्राह मनुरिक्ष्वाकवेब्रवीत् ।।4.1।।</p></a>
<a href="4-2/4-2.html" target="sloka"><p>एवम्परम्पराप्राप्तमिमम् राजर्षयो विदुः <br>
स कालेनेह महता योगो नष्टः परन्तप ।।4.2।।</p></a>
<a href="4-3/4-3.html" target="sloka"><p>स एवायं मया तेद्य योगः प्रोक्तः पुरातनः <br>
भक्तोसि मे सखा चेति रहस्यं ह्येतदुत्तमम् ।।4.3।।</p></a>
<p>
 <font color="red">अर्जुन उवाच </font><br>
</p>
<a href="4-4/4-4.html" target="sloka"><p>अपरम्भवतो जन्म परञ्जन्म विवस्वतः <br>
कथमेतद्विजानीयान्त्वमादौ प्रोक्तवानिति ।।4.4।।</p></a>
<p>
 <font color="red">श्रीभगवानुवाच </font><br>
</p>
<a href="4-5/4-5.html" target="sloka"><p>बहूनि मे व्यतीतानि जन्मानि तव चार्जुन <br>
तान्यहं वेद सर्वाणि न त्वं वेत्थ परन्तप ।।4.5।।</p></a>
<a href="4-6/4-6.html" target="sloka"><p>अजोपि सन्नव्ययात्मा भूतानामीश्वरोपि सन् <br>
प्रकृतिं स्वामधिष्ठाय सम्भवाम्यात्ममायया ।।4.6।।</p></a>
<a href="4-7/4-7.html" target="sloka"><p>यदा यदा हि धर्मस्य ग्लानिर्भवति भारत <br>
अभ्युत्थानमधर्मस्य तदात्मानम् सृजाम्यहम् ।।4.7।।</p></a>
<a href="4-8/4-8.html" target="sloka"><p>परित्राणाय साधूनां विनाशाय च दुष्कृताम् <br>
धर्मसंस्थापनार्थाय सम्भवामि युगे युगे ।।4.8।।</p></a>
<a href="4-9/4-9.html" target="sloka"><p>जन्म कर्म च मे दिव्यमेवं यो वेत्ति तत्त्वतः <br>
त्यक्त्वा देहम्पुनर्जन्म नैति मामेति सोर्जुन ।।4.9।।</p></a>
<a href="4-10/4-10.html" target="sloka"><p>वीतरागभयक्रोधा मन्मया मामुपाश्रीताः <br>
बहवो ज्ञानतपसा पूता मद्भावमागताः ।।4.10।।</p></a>
<a href="4-11/4-11.html" target="sloka"><p>ये यथा माम्प्रपद्यन्ते तांस्तथैव भजाम्यहम् <br>
मम वर्त्मानुवर्तन्ते मनुष्याः पार्थ सर्वशः ।।4.11।।</p></a>
<a href="4-12/4-12.html" target="sloka"><p>काङ्क्षन्तः कर्मणां सिद्धिं यजन्त इह देवताः <br>
क्षिप्रं हि मानुषे लोके सिद्धिर्भवति कर्मजा ।।4.12।।</p></a>
<a href="4-13/4-13.html" target="sloka"><p>चातुर्वर्ण्र्यम्मया सृष्टङ्गुणकर्मविभागशः <br>
तस्य कर्तारमपि मां विद्ध्यकर्ताअरमव्ययम् ।।4.13।।</p></a>
<a href="4-14/4-14.html" target="sloka"><p>न माङ्कर्माणि लिम्पन्ति न मे कर्मफले स्पृहा <br>
इति मां योभिजानाति कर्मभिर् न स बध्यते ।।4.14।।</p></a>
<a href="4-15/4-15.html" target="sloka"><p>एवञ्ज्ञात्वा कृतङ्कर्म पूर्वैरपि मुमुक्षुभिः <br>
कुरु कर्मैव तस्मात्त्वम् पूर्वैः पूर्वतरङ्कृतम् ।।4.15।।</p></a>
<a href="4-16/4-16.html" target="sloka"><p>किङ्कर्म किमकर्मेति कवयोप्यत्र मोहिताः <br>
तत्ते कर्म प्रवक्ष्यामि यज्ज्ञात्वा मोक्ष्यसेशुभात् ।।4.16।।</p></a>
<a href="4-17/4-17.html" target="sloka"><p>कर्मणो ह्यपि बोद्धव्यम्बोद्धव्यञ्च विकर्मणः <br>
अकर्मणश्च बोद्धव्यङ्गहना कर्मणो गतिः ।।4.17।।</p></a>
<a href="4-18/4-18.html" target="sloka"><p>कर्मण्यकर्म यः पश्येदकर्मणि च कर्म यः <br>
स बुद्धिमान्मनुष्येषु स युक्तः कृत्स्नकर्मकृत् ।।4.18।।</p></a>
<a href="4-19/4-19.html" target="sloka"><p>यस्य सर्वे समारम्भाः कामसङ्कल्पवर्जिताः <br>
ज्ञानाग्निदग्धकर्माणन्तमाहुः पण्डितम्बुधाः ।।4.19।।</p></a>
<a href="4-20/4-20.html" target="sloka"><p>त्यक्त्वा कर्मफलासङ्गन्नित्यतृप्तो निराश्रयः <br>
कर्मण्यभिप्रवृत्तोपि नैव किञ्चित्करोति सः ।।4.20।।</p></a>
<a href="4-21/4-21.html" target="sloka"><p>निराशीर्यतचित्तात्मा त्यक्तसर्वपरिग्रहः <br>
शारीरङ्केवलङ्कर्म कुर्वन्नाप्नोति किल्बिषम् ।।4.21।।</p></a>
<a href="4-22/4-22.html" target="sloka"><p>यदृच्छालाभसन्तुष्टो द्वन्द्वातीतो विमत्सरः <br>
समः सिद्धावसिद्धौ च कृत्वापि न निबध्यते ।।4.22।।</p></a>
<a href="4-23/4-23.html" target="sloka"><p>गतसङ्गस्य मुक्तस्य ज्ञानावस्थितचेतसः<br>
यज्ञायाचरतः कर्म समग्रम्प्रविलीयते ।।4.23।।</p></a>
<a href="4-24/4-24.html" target="sloka"><p>ब्रह्मार्पणम्ब्रह्म हविर्ब्रह्माग्नौ ब्रह्मणा हुतम् <br>
ब्रह्मैव तेन गन्तव्यम् ब्रह्मकर्मसमाधिना ।।4.24।।</p></a>
<a href="4-25/4-25.html" target="sloka"><p>दैवमेवापरे यज्ञं योगिनः पर्युपासते <br>
ब्रह्माग्नावपरे यज्ञं यज्ञेनैवोपजुह्वति ।।4.25।।</p></a>
<a href="4-26/4-26.html" target="sloka"><p>श्रोत्रादीनीन्द्रियाण्यन्ये संयमाग्निषु जुह्वति <br>
शब्दादीन्विषयानन्य इन्द्रियाग्निषु जुह्वति ।।4.26।।</p></a>
<a href="4-27/4-27.html" target="sloka"><p>सर्वाणीन्द्रियकर्माणि प्राणकर्माणि चापरे <br>
आत्मसंयमयोगाग्नौ जुह्वति ज्ञानदीपिते ।।4.27।।</p></a>
<a href="4-28/4-28.html" target="sloka"><p>द्रव्ययज्ञास्तपोयज्ञा योगयज्ञास्तथापरे <br>
स्वाध्यायज्ञानयज्ञाश्च यतयः संशितव्रताः ।।4.28।।</p></a>
<a href="4-29/4-29.html" target="sloka"><p>अपाने जुह्वति प्राणम्प्राणेपानम् तथापरे <br>
प्राणापानगती रुद्ध्वा प्राणायामपरायणाः ।।4.29।।<br>
अपरे नियताहाराः प्राणान्प्राणेषु जुह्वति <br>
सर्वेप्येते यज्ञविदः यज्ञक्षपितकल्मषाः ।।4.30।।</p></a>
<a href="4-30/4-30.html" target="sloka"><p>यज्ञशिष्टामृतभुजो यान्ति ब्रह्म सनातनम् <br>
नायं लोकोस्त्ययज्ञस्य कुतोन्यः कुरुसत्तम ।।4.31।।</p></a>
<a href="4-31/4-31.html" target="sloka"><p>एवम्बहुविधा यज्ञा वितता ब्रह्मणो मुखे <br>
कर्मजान्विद्धि तान्सर्वानेवञ्ज्ञात्वा विमोक्ष्यसे ।।4.32।।</p></a>
<a href="4-32/4-32.html" target="sloka"><p>श्रेयान्द्रव्यमयाद्यज्ञाज्ज्ञानयज्ञः परन्तप <br>
सर्वङ्कर्माखिलम्पार्थ ज्ञाने परिसमाप्यते ।।4.33।।</p></a>
<a href="4-33/4-33.html" target="sloka"><p>तद्विद्धि प्रणिपातेन परिप्रश्नेन सेवया <br>
उपदेक्ष्यन्ति ते ज्ञानञ्ज्ञानिनस्तत्त्वदर्शिनः ।।4.34।।</p></a>
<a href="4-34/4-34.html" target="sloka"><p>यज्ज्ञात्वा न पुनर्मोहमेवं यास्यसि पान्डव <br>
येन भूतान्यशेषेण द्रक्ष्यस्यात्मन्यथो मयि ।।4.35।।</p></a>
<a href="4-35/4-35.html" target="sloka"><p>अपि चेदसि पापेभ्यः सर्वेभ्यः पापकृत्तमः <br>
सर्वञ्ज्ञानप्लवेनैव वृजिनं सन्तरिष्यसि ।।4.36।।</p></a>
<a href="4-36/4-36.html" target="sloka"><p>यथैधांसि समिद्धोग्निर्भस्मसात्कुरुतेर्जुन <br>
ज्ञानाग्निः सर्वकर्माणि भस्मसात्कुरुते तथा ।।4.37।।</p></a>
<a href="4-37/4-37.html" target="sloka"><p>न हि ज्ञानेन सदृशम्पवित्रमिह विद्यते <br>
तत्स्वयं योगसंसिद्धः कालेनात्मनि विन्दति ।।4.38।।</p></a>
<a href="4-38/4-38.html" target="sloka"><p>श्रद्धावाँल्लभते ज्ञानन्तत्परः संयतेन्द्रियः <br>
ज्ञानं लब्ध्वा परां शान्तिमचिरेणाधिगच्छति ।।4.39।।</p></a>
<a href="4-39/4-39.html" target="sloka"><p>अज्ञश्चाश्रद्धधानश्च संशयात्मा विनश्यति <br>
नायं लोकोस्ति न परो न सुखं संशयात्मनः ।।4.40।।</p></a>
<a href="4-40/4-40.html" target="sloka"><p>योगसन्न्यस्तकर्माणञ्ज्ञानसञ्छिन्नसंशयम् <br>
आत्मवन्तम् न कर्माणि निबध्नन्ति धनञ्जय ।।4.41।।</p></a>
<a href="4-41/4-41.html" target="sloka"><p>तस्मादज्ञानसम्भूतं हृत्स्थञ्ज्ञानासिनात्मनः <br>
छित्त्वैनं संशयं योगमातिष्ठोत्तिष्ठ भारत ।।4.42।।</p></a>

</font>
<!--ओं तत् सट् इति श्रीमद्भगवद्गीतासु उपनिशत्सु ब्रह्मविद्यायां योगशास्त्रे श्रीकृष्णार्जुनसंवादे ज्ञानकर्मसन्न्यासयोगोनाम चतुर्थोध्यायः।।-->

</body>
</html>

