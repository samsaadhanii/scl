<html>
<head>
<meta http-equiv="Content-Type" content="text/html; charset=utf-8">
</head>
<body>


 <p>
 <font color="red">श्रीभगवानुवाच </font><br>
</p>

<a href="10-1/10-1.html" target="sloka"><p>भूय एव महाबाहो शृणु मे परमं वचः <br>
यत्तेहं प्रीयमाणाय वक्ष्यामि हितकाम्यया ।।10.1।।</p></a>
<a href="10-2/10-2.html" target="sloka"><p>न मे विदुः सुरगणाः प्रभवं न महर्षयः <br>
अहमादिर्हि देवानां महर्षीणां च सर्वशः ।।10.2।।</p></a>
<a href="10-3/10-3.html" target="sloka"><p>यो मामजमनादिं च वेत्ति लोकमहेश्वरम् <br>
असम्मूढः स मर्त्येषु सर्वपापैः प्रमुच्यते ।।10.3।।</p></a>
<a href="10-4/10-4.html" target="sloka"><p>बुद्धिर्ज्ञानमसम्मोहः क्षमा सत्यं दमः शमः <br>
सुखं दुःखं भवोभावो भयं चाभयमेव च ।।10.4।।<br>
अहिंसा समता तुष्टिस्तपो दानं यशोयशः <br>
भवन्ति भावा भूतानां मत्त एव पृथग्विधाः ।।10.5।।</p></a>
<a href="10-5/10-5.html" target="sloka"><p>महर्षयः सप्त पूर्वे चत्वारो मनवस्तथा <br>
मद्भावा मानसा जाता येषां लोक इमाः प्रजाः ।।10.6।।</p></a>
<a href="10-6/10-6.html" target="sloka"><p>एतां विभूतिं योगं च मम यः वेत्ति तत्त्वतः <br>
सोविकम्पेन योगेन युज्यते नात्र संशयः ।।10.7।।</p></a>
<a href="10-7/10-7.html" target="sloka"><p>अहं सर्वस्य प्रभवो मत्तः सर्वं प्रवर्तते <br>
इति मत्वा भजन्ते मां बुधाः भावसमन्विताह् ।।10.8।।</p></a>
<a href="10-8/10-8.html" target="sloka"><p>मच्चित्ता मद्गतप्राणा बोदयन्तः परस्परम् <br>
कथयन्तश्च मां नित्यं तुष्यन्ति च रमन्ति च ।।10.9।।</p></a>
<a href="10-9/10-9.html" target="sloka"><p>तेषां सततयुक्तानां भजतां प्रीतिपूर्वकम् <br>
ददामि बुद्धियोगं तं येन मामुपयान्ति ते ।।10.10।।</p></a>
<a href="10-10/10-10.html" target="sloka"><p>तेषामेवानुकम्पार्थमहमज्ञानजं तमः <br>
नाशयाम्यात्मभावस्थो ज्ञानदीपेन भास्वता ।।10.11।।</p></a>
<p>
<font color="red">अर्जुन उवाच</font><br>
</p>
<a href="10-11/10-11.html" target="sloka"><p>परं ब्रह्म परं धाम पवित्रं परमं भवान् <br>
पुरुषं शाश्वतं दिव्यमादिदेवमजम् विभुम् ।।10.12।।<br>
आहुस्त्वामृषयः सर्वे देवर्षिर्नारदस्तथा <br>
असितो देवलो व्यासः स्वयं चैव ब्रवीषि मे ।।10.13।।</p></a>
<a href="10-12/10-12.html" target="sloka"><p>सर्वमेतदृतं मन्ये यन्मां वदसि केशव <br>
न हि ते भगवन्व्यक्तिं विदुर्देवा न दानवाः ।।10.14।।</p></a>
<a href="10-13/10-13.html" target="sloka"><p>स्वयमेवात्मनात्मानं वेत्थ त्वं पुरुषोत्तम <br>
भूतभावन भूतेश देवदेव जगत्पते ।।10.15।।</p></a>
<a href="10-14/10-14.html" target="sloka"><p>वक्तुमर्हस्यशेषेण दिव्या ह्यात्मविभूतयः <br>
याभिर्विबूतिभिर्लोकानिमांस्त्वम् व्याप्य तिष्ठसि ।।10.16।।</p></a>
<a href="10-15/10-15.html" target="sloka"><p>कथं विद्यामहं योगिंस्त्वाम् सदा परिचिन्तयन् <br>
केषु केषु च भावेषु चिन्त्योसि भगवन्मया ।।10.17।।</p></a>
<a href="10-16/10-16.html" target="sloka"><p>विस्तरेणात्मनो योगं विभूतिं च जनार्दन <br>
भूयः कथय तृप्तिर्हि शृण्वतो नास्ति मेमृतम् ।।10.18।।</p></a>
<p>
<font color="red">श्रीभगवानुवाच </font><br>
</p>
<a href="10-17/10-17.html" target="sloka"><p>हन्त ते कथयिष्यामि दिव्या ह्यात्मविभूतयः <br>
प्राधान्यतह् कुरुक्श्रेष्ठ नास्त्यन्तो विस्तरस्य मे ।।10.19।।</p></a>
<a href="10-18/10-18.html" target="sloka"><p>अहमात्मा गुडाकेश सर्वभूताशयस्थितः <br>
अहमादिश्च मध्यं च भूतानामन्त एव च ।।10.20।।</p></a>
<a href="10-19/10-19.html" target="sloka"><p>आदित्यानामहं विष्णुर्ज्योतिषां रविरंशुमान् <br>
मरीचिर्मरुतामस्मि नक्षत्राणामहं शशी ।।10.21।।</p></a>
<a href="10-20/10-20.html" target="sloka"><p>वेदानां सामवेदोस्मि देवानामस्मि वासवः <br>
इन्द्रियाणां मनश्चास्मि भूतानामस्मि चेतना ।।10.22।।</p></a>
<a href="10-21/10-21.html" target="sloka"><p>रुद्राणां शङ्करश्चास्मि वित्तेशो यक्षरक्षसाम् <br>
वसूनां पावकश्चास्मि मेरुः शिखरिणामहम् ।।10.23।।</p></a>
<a href="10-22/10-22.html" target="sloka"><p>पुरोधसां च मुख्यं मां विद्धि पार्थ बृहस्पतिम् <br>
सेनानीनामहं स्कन्दः सरसामस्मि सागरः ।।10.24।।</p></a>
<a href="10-23/10-23.html" target="sloka"><p>महर्षीणां भृगुरहं गिरामस्म्येकमक्षरम् <br>
यज्ञानां जपयज्ञोस्मि स्थावराणां हिमालयः ।।10.25।।</p></a>
<a href="10-24/10-24.html" target="sloka"><p>अश्वत्थः सरवृक्षाणां देवर्षीणां च नारदः <br>
गन्धर्वाणां चित्ररथः सिद्धानाम् कपिलः मुनिः ।।10.26।।</p></a>
<a href="10-25/10-25.html" target="sloka"><p>उच्चैःश्रवसमश्वानां विद्धि माममृतोद्भवम् <br>
ऐरावतं गजेन्द्राणां नराणां च नराधिपम् ।।10.27।।</p></a>
<a href="10-26/10-26.html" target="sloka"><p>आयुधानामहं वज्रं धेनुनामस्मि कामधुक् <br>
प्रजनश्चास्मि कन्दर्पः सर्पाणामस्मि वासुकिः ।।10.28।।</p></a>
<a href="10-27/10-27.html" target="sloka"><p>अनन्तश्चास्मि नागनां वरुणो यादसामहम् <br>
पितॄणामर्यमा चास्मि यमः संयमतामहम् ।।10.29।।</p></a>
<a href="10-28/10-28.html" target="sloka"><p>प्रह्लादश्चास्मि दैत्यानां कालः कलयतामहम् <br>
मृगानाम् च मृगेन्द्रोहं वैनतेयश्च पक्षिणाम् ।।10.30।।</p></a>
<a href="10-29/10-29.html" target="sloka"><p>पवनः पवतामस्मि रामः शस्त्रभृतामहम् <br>
झषाणां मकरश्चास्मि स्रोतसामस्मि जाह्नवी ।।10.31।।</p></a>
<a href="10-30/10-30.html" target="sloka"><p>सर्गाणामादिरन्तश्च मध्यं चैवाहमर्जुन <br>
अध्यात्मविद्या विद्यानां वादः प्रवदतामहम् ।।10.32।।</p></a>
<a href="10-31/10-31.html" target="sloka"><p>अक्षराणामकाषोस्मि द्वन्द्वः सामासिकस्य च <br>
अहमेवाक्षयः कालो धाताहम् विश्वतोमुखः ।।10.33।।</p></a>
<a href="10-32/10-32.html" target="sloka"><p>मृत्युः सर्वहरश्चाहमुद्भवश्च भविष्यताम् <br>
कीर्तिः श्रीर्वाक्च नारीणां स्मृतिर्मेधा धृतिः क्षमा ।।10.34।।</p></a>
<a href="10-33/10-33.html" target="sloka"><p>बृहत्साम तथा साम्नां गायत्री छन्दसामहम् <br>
मासानां मार्गशीर्षोहमृतूनाम् कुसुमाकरः ।।10.35।।</p></a>
<a href="10-34/10-34.html" target="sloka"><p>द्यूतं छलयतामस्मि तेजस्तेजस्विनामहम् <br>
जयोस्मि व्यवसायोस्मि सत्त्वं सत्त्ववतामहम् ।।10.36।।</p></a>
<a href="10-35/10-35.html" target="sloka"><p>वृष्णीनां वासुदेवोस्मि पाण्डवानाम् धनञ्जयः <br>
मुनीनामप्यहं व्यासः कवीनामुशना कविः ।।10.37।।</p></a>
<a href="10-36/10-36.html" target="sloka"><p>दण्डो दमयतामस्मि नीतिरस्मि जिगीषताम् <br>
मौनं चैवास्मि गुह्यानां ज्ञानं ज्ञानवतामहम् ।।10.38।।</p></a>
<a href="10-37/10-37.html" target="sloka"><p>यच्चापि सर्वभूतानां बीजं तदहमर्जुन <br>
न तदस्ति विना यत्स्यान्मया भूतं चराचरम् ।।10.39।।</p></a>
<a href="10-38/10-38.html" target="sloka"><p>नान्तोस्ति मम दिव्यानां विभूतीनां परन्तप <br>
एष तूद्देशतः प्रोक्तो विभूतेर्विस्तरो मया ।।10.40।।</p></a>
<a href="10-39/10-39.html" target="sloka"><p>यद्यद्विभूतिमत्सत्त्वं श्रीमदूर्जितमेव वा <br>
तत्तदेवावगच्छ त्वं मम तेजोंशसम्भवम् ।।10.41।।</p></a>
<a href="10-40/10-40.html" target="sloka"><p>अथवा बहुनैतेन किं ज्ञातेन तवार्जुन <br>
विष्टभ्याहमिदं कृत्स्नमेकांशेन स्थितो जगत् ।।10.42।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे विभूतियोगोनाम दशमोध्यायः।।-->

</body>
</html>

