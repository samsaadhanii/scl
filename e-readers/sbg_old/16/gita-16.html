<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">श्रीभगवानुवाच </font><br>
</p>

<a href="16-1/16-1.html" target="sloka"><p>अभयं सत्तवसंशुद्धिर्ज्ञानयोगव्यवस्थितिः <br>
दानं दमश्च यज्ञश्च स्वाध्यायस्तप आर्जवम् ।।16.1।।<br>
अहिंसा सत्यमक्रोधस्त्यागः शान्तिरपैशुनम्  <br>
दयाभूतेष्वलोलुप्त्वं मार्दवं ह्रीरचापलम् ।।16.2।। <br>
तेजः क्षमा धृतिः शौचमद्रोहो नातिमानिता  <br>
भवन्ति सम्पदं दैवीमभिजातस्य भारत ।।16.3।। </p></a>
<a href="16-2/16-2.html" target="sloka"><p>दम्भो दर्पोतिमानश्च क्रोधः पारुष्यमेव च  <br>
अज्ञानं चाभिजातस्य पार्थ सम्पदमासुरीम् ।।16.4।। </p></a>
<a href="16-3/16-3.html" target="sloka"><p>दैवी सम्पद्विमोक्षाय निबन्धायासुरी मता <br>
मा शुचः सम्पदं दैवीमभिजातोसि पान्डव ।।16.5।। </p></a>
<a href="16-4/16-4.html" target="sloka"><p>द्वौ भूतसर्गौ लोकेस्मिन्दैव आसुर एव च  <br>
दैवो विस्तरशः प्रोक्त् आसुरं पार्थ मे श्रृणु ।।16.6।। </p></a>
<a href="16-5/16-5.html" target="sloka"><p>प्रवृत्तिं च निवृत्तिं च जना न विदुरासुराः  <br>
न शौचं नापि चाचारो न सत्यं तेषु विद्यते ।।16.7।। </p></a>
<a href="16-6/16-6.html" target="sloka"><p>असत्यमप्रतिष्ठं ते जगदाहुरनीश्वरम्  <br>
अपरस्परसम्भूतं किमन्यत्कामहैतुकम् ।।16.8।। </p></a>
<a href="16-7/16-7.html" target="sloka"><p>एतां दृष्टिमवष्टभ्य नष्टात्मानोल्पबुद्धयः  <br>
प्रभवन्त्युग्रकर्माणः क्षयाय जगतोहिताः ।।16.9।। </p></a>
<a href="16-8/16-8.html" target="sloka"><p>काममाश्रित्य दुष्पूरं दम्भमानमदान्विताः  <br>
मोहाद्गृहीत्वासद्ग्राहान्प्रवर्तन्तेशुचिव्रताः ।।16.10।। </p></a>
<a href="16-9/16-9.html" target="sloka"><p>चिन्तामपरिमेयां च प्रलयान्तामुपाश्रीताः  <br>
कामोपभोगपरमा एतावदिति निश्चिताः ।।16.11।। </p></a>
<a href="16-10/16-10.html" target="sloka"><p>आशापाशशतैर्बद्धाः कामक्रोधपरायणाः  <br>
ईहन्ते कामभोगार्थमन्यायेनार्थसन्ञ्चयान् ।।16.12।। </p></a>
<a href="16-11/16-11.html" target="sloka"><p>इदमद्य मया लब्धमिदं प्राप्स्ये मनोरथम्  <br>
इदमस्तीदमपि मे भविष्यति पुनर्धनम् ।।16.13।। </p></a>
<a href="16-12/16-12.html" target="sloka"><p>असौ मया हतः शत्रुर्हनिष्ये चापरानपि  <br>
ईश्वरोहमहं भोगी सिद्धोहं बलवान्सुखी ।।16.14।। </p></a>
<a href="16-13/16-13.html" target="sloka"><p>आढ्योभिजनवानस्मि कोन्योस्ति सदृशो मया  <br>
यक्ष्ये दास्यानि मोदिष्य इत्यज्ञानविमोहिताः ।।16.15।। <br>
अनेकचित्तविभ्रान्ताः मोहजालसमावृताः  <br>
प्रसक्ताः कामभोगेषु पतन्ति नरकेशुचौ ।।16.16।। </p></a>
<a href="16-14/16-14.html" target="sloka"><p>आत्मसम्भाविताः स्तभ्धा धनमानमदान्विताः <br>
यजन्ते नामयज्ञैस्ते दम्भेनाविधिपूर्वकम् ।।16.17।। </p></a>
<a href="16-15/16-15.html" target="sloka"><p>अहङ्कारं बलं दर्पं कामं क्रोधं च संश्रिताः  <br>
मामात्मपरदेहेषु प्रद्विषन्तोभ्यसूयकाः ।।16.18।। </p></a>
<a href="16-16/16-16.html" target="sloka"><p>तानहं द्विषतः क्रूरान्संसारेषु नराधमान्  <br>
क्षिपाम्यजस्रमशुभानासुरीष्वेव योनिषु ।।16.19।। </p></a>
<a href="16-17/16-17.html" target="sloka"><p>आसुरीं योनिमापन्ना मूढा जन्मनि जन्मनि  <br>
मामप्राप्यैव कौन्तेय ततो यान्त्यधमां गतिम् ।।16.20।। </p></a>
<a href="16-18/16-18.html" target="sloka"><p>त्रिविधं नरकस्येदं द्वारं नाशनमात्मनः  <br>
कामः क्रोधस्तथा लोभस्तस्मादेतत्त्रयं त्यजेत् ।।16.21।। </p></a>
<a href="16-19/16-19.html" target="sloka"><p>एतैर्विमुक्तः कौन्तेय तमोद्वारैस्त्रिभिर्नरः  <br>
आचरत्यात्मनः श्रेयस्ततो याति परां गतिम् ।।16.22।। </p></a>
<a href="16-20/16-20.html" target="sloka"><p>यः शास्त्रविधिमुत्सृज्य वर्तते कामकारतः  <br>
न स सिद्धिमवाप्नोति न सुखं न परां गतिम् ।।16.23।। </p></a>
<a href="16-21/16-21.html" target="sloka"><p>तस्माच्छास्त्रम् प्रमाणं ते कार्याकार्यव्यवस्थितौ  <br>
ज्ञात्वा शास्त्रविधानोक्तम् कर्म कर्तुमिहार्हसि ।।16.24।। </p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे दैवासुरसम्पद्विभागयोगोनाम षोडशोध्यायः।।-->

</body>
</html>

