<html>
<head>
<meta http-equiv="Content-Type" content="text/html; charset=utf-8">
</head>
<body>

 <p>
 <font color="red">अर्जुन उवाच।</font><br>
</p>
<a href="5-1/5-1.html" target="sloka"><p>सन्न्यासम् कर्मणाम् कृष्ण पुनः योगम् च शंससि।<br>
यत् श्रेयः एतयोः एकम् तत् मे ब्रूहि सुनिश्चितम्।।5.1</p></a>
<p>
 <font color="red">श्रीभगवान् उवाच।</font><br>
</p>
<a href="5-2/5-2.html" target="sloka"><p>सन्न्यासः कर्म-योगः च निःश्रेयसकरौ उभौ।<br>
तयोः तु कर्म-सन्न्यासात् कर्म-योगः विशिष्यते।।5.2।।</p></a>
<a href="5-3/5-3.html" target="sloka"><p>ज्ञेयः सः नित्य-सन्न्यासी यः न द्वेष्टि न काङ्क्षति।<br>
निर्-द्वन्द्वः हि महा-बाहो सुखम् बन्धात् प्रमुच्यते।।5.3।।</p></a>
<a href="5-4/5-4.html" target="sloka"><p>साङ्ख्य-योगौ पृथक्-बालाः प्रवदन्ति न पण्डिताः।<br>
एकम् अपि आस्थितः सम्यक् उभयोः विन्दते फलम्।।5.4।।</p></a>
<a href="5-5/5-5.html" target="sloka"><p>यत् साङ्ख्यैः प्राप्यते स्थानम् तत् योगैः अपि गम्यते।<br>
एकम् साङ्ख्यम् च योगम् च यः पश्यति सः पश्यति।।5.5।।</p></a>
<a href="5-6/5-6.html" target="sloka"><p>सन्न्यासः तु महा-बाहो दुःखम् आप्तुम् अ-योगतः।<br>
योग-युक्तः मुनिः ब्रह्म नचिरेण अधिगच्छति।।5.6।।</p></a>
<a href="5-7/5-7.html" target="sloka"><p>योग-युक्तः विशुद्ध-आत्मा विजित-आत्मा जित-इन्द्रियः।<br>
सर्व-भूत-आत्म-भूत-आत्मा कुर्वन् अपि न लिप्यते।।5.7।।</p></a>
<a href="5-8/5-8.html" target="sloka"><p>न एव किञ्चित् करोमि इति युक्तः मन्येत तत्त्व-वित्।<br>
पश्यन् श्रृण्वन् स्पृशन् जिघ्रन् अश्नन् गच्छन् स्वपन् श्वसन्।।5.8।।<br>
प्रलपन् विसृजन् गृह्णन् उन्मिषन् निमिषन् अपि।<br>
इन्द्रियाणि इन्द्रिय-अर्थेषु वर्तन्ते इति धारयन्।।5.9।।</p></a>
<a href="5-9/5-9.html" target="sloka"><p>ब्रह्मणि आधाय कर्माणि सङ्गम् त्यक्त्वा करोति यः।<br>
लिप्यते न सः पापेन पद्म-पत्रम् इव अम्भसा।।5.10।।</p></a>
<a href="5-10/5-10.html" target="sloka"><p>कायेन मनसा बुद्ध्या केवलैः इन्द्रियैः अपि।<br>
योगिनः कर्म कुर्वन्ति सङ्गम् त्यक्त्वा आत्म-शुद्धये।।5.11।।</p></a>
<a href="5-11/5-11.html" target="sloka"><p>युक्तः कर्म-फलम् त्यक्त्वा शान्तिम् आप्नोति नैष्ठिकीम्।<br>
अ-युक्तः काम-कारेण फले सक्तः निबध्यते।।5.12।।</p></a>
<a href="5-12/5-12.html" target="sloka"><p>सर्व-कर्माणि मनसा सन्न्यस्य आस्ते सुखम् वशी।<br>
नव-द्वारे पुरे देही न एव कुर्वन् न कारयन्।।5.13।।</p></a>
<a href="5-13/5-13.html" target="sloka"><p>न कर्तृत्वम् न कर्माणि लोकस्य सृजति प्रभुः।<br>
न कर्म-फल-संयोगम् स्व-भावः तु प्रवर्तते।।5.14।।</p></a>
<a href="5-14/5-14.html" target="sloka"><p>न आदत्ते कस्यचित् पापम् न च एव सुकृतम् विभुः।<br>
अ-ज्ञानेन आवृतम् ज्ञानम् तेन मुह्यन्ति जन्तवः।।5.15।।</p></a>
<a href="5-15/5-15.html" target="sloka"><p>ज्ञानेन तु तत् अ-ज्ञानम् येषाम् नाशितम् आत्मनः।<br>
तेषाम् आदित्य-वत् ज्ञानम् प्रकाशयति तत्-परम्।।5.16।।</p></a>
<a href="5-16/5-16.html" target="sloka"><p>तत्-बुद्धयः तत्-आत्मानः तत्-निष्ठाः तत्-परायणाः।<br>
गच्छन्ति अ-पुनरावृत्तिम् ज्ञान-निर्धूत-कल्मषाः।।5.17।।</p></a>
<a href="5-17/5-17.html" target="sloka"><p>विद्या-विनय-सम्पन्ने ब्राह्मणे गवि हस्तिनि।<br>
शुनि च एव श्वपाके च पण्डिताः सम-दर्शिनः।।5.18।।</p></a>
<a href="5-18/5-18.html" target="sloka"><p>इह एव तैः जितः सर्गः येषाम् साम्ये स्थितम् मनः।<br>
निर्-दोषम् हि समम् ब्रह्म तस्मात् ब्रह्मणि ते स्थिताः।।5.19।।</p></a>
<a href="5-19/5-19.html" target="sloka"><p>न प्रहृष्येत् प्रियम् प्राप्य न उद्विजेत् प्राप्य च अ-प्रियम्।<br>
स्थिर-बुद्धिः अ-सम्मूढः ब्रह्म-वित् ब्रह्मणि स्थितः।।5.20।।</p></a>
<a href="5-20/5-20.html" target="sloka"><p>बाह्य-स्पर्शेषु अ-सक्त-आत्मा विन्दति आत्मनि यत् सुखम्।<br>
सः ब्रह्म-योग-युक्त-आत्मा सुखम् अ-क्षयम् अश्नुते।।5.21।।</p></a>
<a href="5-21/5-21.html" target="sloka"><p>ये हि संस्पर्श-जाः भोगाः दुःख-योनयः एव ते।<br>
आदि-अन्त-वन्तः कौन्तेय न तेषु रमते बुधः।।5.22।।</p></a>
<a href="5-22/5-22.html" target="sloka"><p>शक्नोति इह एव यः सोढुम् प्राक् शरीर-वि-मोक्षणात्।<br>
काम-क्रोध-उद्भवम् वेगम् सः युक्तः सः सुखी नरः।।5.23।।</p></a>
<a href="5-23/5-23.html" target="sloka"><p>यः अन्त-सुखः अन्त-आरामः तथा अन्त-ज्योतिः एव यः।<br>
सः योगी ब्रह्म-निर्वाणम् ब्रह्म-भूतः अधिगच्छति।।5.24।।</p></a>
<a href="5-24/5-24.html" target="sloka"><p>लभन्ते ब्रह्म-निर्वाणम् ऋषयः क्षीण-कल्मषाः।<br>
छिन्न-द्वैधाः यत-आत्मानः सर्व-भूत-हिते रताः।।5.25।।</p></a>
<a href="5-25/5-25.html" target="sloka"><p>काम-क्रोध-वियुक्तानाम् यतीनाम् यत-चेतसाम्।<br>
अभितः ब्रह्म-निर्वाणम् वर्तते विदित-आत्मनाम्।।5.26।।</p></a>
<a href="5-26/5-26.html" target="sloka"><p>स्पर्शान् कृत्वा बहिः बाह्यान् चक्षुः च एव अन्तरे भ्रुवोः।<br>
प्राण-अपानौ समौ कृत्वा नास-आभ्यन्तर-चारिणौ।।5.27।।<br>
यत-इन्द्रिय-मनः-बुद्धिः मुनिः मोक्ष-परायणः।<br>
विगत-इच्छा-भय-क्रोधः यः सदा मुक्तः एव सः।।5.28।।</p></a>
<a href="5-27/5-27.html" target="sloka"><p>भोक्तारम् यज्ञ-तपसाम् सर्व-लोक-महत्-ईश्वरम्।<br>
सुहृदम् सर्व-भूतानाम् ज्ञात्वा माम् शान्तिम् ऋच्छति।।5.29।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्म-विद्यायां योग-शास्त्रे श्रीकृष्ण-अर्जुन-संवादे कर्मसन्न्यासयोगः नाम पञ्चमोsध्यायः।।-->

</body>
</html>

