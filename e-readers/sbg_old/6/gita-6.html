<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">श्री-भगवान् उवाच।</font><br>
</p>
<a href="6-1/6-1.html" target="sloka"><p>अन्-आश्रितः कर्म-फलम् कार्यम् कर्म करोति यः।<br>
स: सन्न्यासी च योगी च न निर्-अग्निः न च अ-क्रियः।।6.1।।</p></a>
<a href="6-2/6-2.html" target="sloka"><p>यम् सन्न्यासम् इति प्राहुः योगम् तम् विद्धि पाण्डव।<br>
न हि अ-सन्न्यस्त-सङ्कल्पः योगी भवति कश्चन।।6.2।।</p></a>
<a href="6-3/6-3.html" target="sloka"><p>आरुरुक्षोः मुनेः योगम् कर्म कारणम् उच्यते।<br>
योग-आरूढस्य तस्य एव शमः कारणम् उच्यते।।6.3।।</p></a>
<a href="6-4/6-4.html" target="sloka"><p>यदा हि न इन्द्रिय-अर्थेषु न कर्मसु अनुषज्जते।<br>
सर्व-सङ्कल्प-सन्न्यासी योग-आरूढः तदा उच्यते।।6.4।।</p></a>
<a href="6-5/6-5.html" target="sloka"><p>उद्धरेत् आत्मना आत्मानम् न आत्मानम् अवसादयेत्।<br>
आत्मा एव हि आत्मनः बन्धुः आत्मा एव रिपुः आत्मनः।।6.5।।</p></a>
<a href="6-6/6-6.html" target="sloka"><p>बन्धुः आत्मा आत्मनः तस्य येन आत्मा एव आत्मना जितः।<br>
अन्-आत्मनः तु शत्रुत्वे वर्तेत आत्मा एव शत्रु-वत्।।6.6।।</p></a>
<a href="6-7/6-7.html" target="sloka"><p>जित-आत्मनः प्रशान्तस्य परम-आत्मा समाहितः।<br>
शीत-उष्ण-सुख-दुःखेषु तथा मान-अपमानयोः।।6.7।।</p></a>
<a href="6-8/6-8.html" target="sloka"><p>ज्ञान-विज्ञान-तृप्त-आत्मा कूटस्थः वि-जित-इन्द्रियः।<br>
युक्तः इति उच्यते योगी सम-लोष्ट-अश्म-काञ्चनः।।6.8।।</p></a>
<a href="6-9/6-9.html" target="sloka"><p>सुहृत्-मित्र-अरि-उदासीन-मध्यस्थ-द्वेष्य-बन्धुषु।<br>
साधुषु अपि च पापेषु सम-बुद्धिः विशिष्यते।।6.9।।</p></a>
<a href="6-10/6-10.html" target="sloka"><p>योगी युञ्जीत सततम् आत्मानम् रहसि स्थितः।<br>
एकाकी यत-चित्त-आत्मा निर्-आशीः अ-परिग्रहः।।6.10।।</p></a>
<a href="6-11/6-11.html" target="sloka"><p>शुचौ देशे प्रतिष्ठाप्य स्थिरम् आसनम् आत्मनः।<br>
न अति-उत्-श्रृतम् न अति-नीचम् चैल-अजिन-कुशः-उत्तरम्।।6.11।।<br>
तत्र एक-अग्रम् मनः कृत्वा यत-चित्त-इन्द्रिय-क्रियः।<br>
उपविश्य आसने युञ्ज्यात् योगम् आत्म-विशुद्धये।।6.12।।</p></a>
<a href="6-12/6-12.html" target="sloka"><p>समम् काय-शिरः-ग्रीवम् धारयन् अ-चलम् स्थिरः।<br>
सम्प्रेक्ष्य नासिका-अग्रम् स्वम् दिशः च अन्-अवलोकयन्।।6.13।।<br>
प्रशान्त-आत्मा विगत-भीः ब्रह्मचारि-व्रते स्थितः।<br>
मनः संयम्य मत्-चित्तः युक्तः आसीत मत्-परः।।6.14।।</p></a>
<a href="6-13/6-13.html" target="sloka"><p>युञ्जन् एवम् सदा आत्मानम् योगी नियत-मानसः।<br>
शान्तिम् निर्वाण-परमाम् मत्-संस्थाम् अधिगच्छति।।6.15।।</p></a>
<a href="6-14/6-14.html" target="sloka"><p>न अति अश्नतः तु योगः अस्ति न च एकान्तम् अन्-अश्नतः।<br>
न च अति स्वप्न-शीलस्य जाग्रतः न एव च अर्जुन।।6.16।।</p></a>
<a href="6-15/6-15.html" target="sloka"><p>युक्त-आहार-विहारस्य युक्त-चेष्टस्य कर्मसु।<br>
युक्त-स्वप्न-अवबोधस्य योगः भवति दुःख-हा।।6.17।।</p></a>
<a href="6-16/6-16.html" target="sloka"><p>यदा विनियतम् चित्तम् आत्मनि एव अवतिष्ठते।<br>
निस्-स्पृहः सर्व-कामेभ्यः युक्तः इति उच्यते तदा।।6.18।।</p></a>
<a href="6-17/6-17.html" target="sloka"><p>यथा दीपः नि-वात-स्थः न इङ्गते सा उपमा स्मृता।<br>
योगिनः यत-चित्तस्य युञ्जतः योगम् आत्मनः।।6.19।।</p></a>
<a href="6-18/6-18.html" target="sloka"><p>यत्र उपरमते चित्तम् निरुद्धम् योग-सेवया।<br>
यत्र च एव आत्मना आत्मानम् पश्यन् आत्मनि तुष्यति।।6.20।।</p></a>
<a href="6-19/6-19.html" target="sloka"><p>सुखम् आत्यन्तिकम् यत् तत् बुद्धि-ग्राह्यम् अति-इन्द्रियम्।<br>
वेत्ति यत्र न च एव अयम् स्थितः चलति तत्त्वतः।।6.21।।</p></a>
<a href="6-20/6-20.html" target="sloka"><p>यम् लब्ध्वा च अ-परम् लाभम् मन्यते न अधिकम् ततः।<br>
यस्मिन् स्थितः न दुःखेन गुरुणा अपि विचाल्यते।।6.22।।</p></a>
<a href="6-21/6-21.html" target="sloka"><p>तम् विद्यात् दुःख-संयोग-वियोगम् योग-सञ्ज्ञितम्।<br>
सः निश्चयेन योक्तव्यः योगः अ-निर्विण्ण-चेतसा।।6.23।।</p></a>
<a href="6-22/6-22.html" target="sloka"><p>सङ्कल्प-प्रभवान् कामान् त्यक्त्वा सर्वान् अ-शेषतः।<br>
मनसा एव इन्द्रिय-ग्रामम् विनियम्य समन्ततः।।6.24।।<br>
शनैः शनैः उपरमेत् बुद्ध्या धृति-गृहीतया।<br>
आत्म-संस्थम् मनः कृत्वा न किञ्चित् अपि चिन्तयेत्।।6.25।।</p></a>
<a href="6-23/6-23.html" target="sloka"><p>यतः यतः निस्-चरति मनः चञ्चलम् अ-स्थिरम्।<br>
ततः ततः नियम्य एतत् आत्मनि एव वशम् नयेत्।।6.26।।</p></a>
<a href="6-24/6-24.html" target="sloka"><p>प्रशान्त-मनसम् हि एनम् योगिनम् सुखम् उत्तमम्।<br>
उपैति शान्त-रजसम् ब्रह्म-भूतम् अ-कल्मषम्।।6.27।।</p></a>
<a href="6-25/6-25.html" target="sloka"><p>युञ्जन् एवम् सदा आत्मानम् योगी विगत-कल्मषः।<br>
सुखेन ब्रह्म-संस्पर्शम् अत्यन्तम् सुखम् अश्नुते।।6.28।।</p></a>
<a href="6-26/6-26.html" target="sloka"><p>सर्व-भूत-स्थम् आत्मानम् सर्व-भूतानि च आत्मनि।<br>
ईक्षते योग-युक्त-आत्मा सर्वत्र सम-दर्शनः।।6.29।।</p></a>
<a href="6-27/6-27.html" target="sloka"><p>यः माम् पश्यति सर्वत्र सर्वम् च मयि पश्यति।<br>
तस्य अहम् न प्रणश्यामि सः च मे न प्रणश्यति।।6.30।।</p></a>
<a href="6-28/6-28.html" target="sloka"><p>सर्व-भूत-स्थितम् यः माम् भजति एकत्वम् आस्थितः।<br>
सर्वथा वर्तमानः अपि सः योगी मयि वर्तते।।6.31।।</p></a>
<a href="6-29/6-29.html" target="sloka"><p>आत्मा-औपम्येन सर्वत्र समम् पश्यति यः अर्जुन।<br>
सुखम् वा यदि वा दुःखम् सः योगी परमः मतः।।6.32।।</p></a>
<p>
 <font color="red">अर्जुन उवाच।</font><br>
</p>
<a href="6-30/6-30.html" target="sloka"><p>यः अयम् योगः त्वया प्रोक्तः साम्येन मधुसूदन।<br>
एतस्य अहम् न पश्यामि चञ्चलत्वात् स्थितिम् स्थिराम्।।6.33।।</p></a>
<a href="6-31/6-31.html" target="sloka"><p>चञ्चलम् हि मनः कृष्ण प्रमाथि बलवत् दृढम्।<br>
तस्य अहम् निग्रहम् मन्ये वायोः इव सु-दुष्करम्।।6.34।।</p></a>
<p>
 <font color="red">श्री भगवान् उवाच।</font><br>
</p>
<a href="6-32/6-32.html" target="sloka"><p>अ-संशयम् महा-बाहो मनः दुर्-निग्रहम् चलम्।<br>
अभ्यासेन तु कौन्तेय वैराग्येण च गृह्यते।।6.35।।</p></a>
<a href="6-33/6-33.html" target="sloka"><p>असंयतात्-आत्मना योगः दुस्-प्रापः इति मे मतिः।<br>
वश्यात्-आत्मना तु यतता शक्यः अवाप्तुम् उपायतः।।6.36।।</p></a>
<p>
 <font color="red">अर्जुन उवाच।</font><br>
</p>
<a href="6-34/6-34.html" target="sloka"><p>अयतिः श्रद्धया उपेतः योगात् चलित-मानसः।<br>
अ-प्राप्य योग-संसिद्धिम् काम् गतिम् कृष्ण गच्छति।।6.37।।</p></a>
<a href="6-35/6-35.html" target="sloka"><p>कच्चित् न उभय-विभ्रष्टः छिन्न-अभ्रम् इव नश्यति।<br>
अ-प्रतिष्ठः महा-बाहो वि-मूढः ब्रह्मणः पथि।।6.38।।</p></a>
<a href="6-36/6-36.html" target="sloka"><p>एतत् मे संशयम् कृष्ण छेत्तुम् अर्हसि अ-शेषतः।<br>
त्वत्-अन्यः संशयस्य अस्य छेत्ता न हि उपपद्यते।।6.39।।</p></a>
<p>
 <font color="red">श्री भगवान् उवाच।</font><br>
</p>
<a href="6-37/6-37.html" target="sloka"><p>पार्थ न एव इह न अमुत्र विनाशः तस्य विद्यते।<br>
न हि कल्याण-कृत् कश्चित् दुर्-गतिम् तात गच्छति।।6.40।।</p></a>
<a href="6-38/6-38.html" target="sloka"><p>प्राप्य पुण्य-कृताम् लोकान् उषित्वा शाश्वतीः समाः।<br>
शुचीनाम् श्रीमताम् गेहे योग-भ्रष्टः अभिजायते।।6.41।।</p></a>
<a href="6-39/6-39.html" target="sloka"><p>अथवा योगिनाम् एव कुले भवति धीमताम्।<br>
एतत् हि दुर्लभ-तरम् लोके जन्म यत् ईदृशम्।।6.42।।</p></a>
<a href="6-40/6-40.html" target="sloka"><p>तत्र तम् बुद्धि-संयोगम् लभते पौर्व-देहिकम्।<br>
यतते च ततः भूयः संसिद्धौ कुरु-नन्दन।।6.43।।</p></a>
<a href="6-41/6-41.html" target="sloka"><p>पूर्व-अभ्यासेन तेन एव ह्रियते हि अवशः अपि सः।<br>
जिज्ञासुः अपि योगस्य शब्द-ब्रह्म अतिवर्तते।।6.44।।</p></a>
<a href="6-42/6-42.html" target="sloka"><p>प्रयत्नात् यतमानः तु योगी संशुद्ध-किल्बिषः।<br>
अनेक-जन्म-संसिद्धः ततः याति पराम् गतिम्।।6.45।।</p></a>
<a href="6-43/6-43.html" target="sloka"><p>तपस्विभ्यः अधिकः योगी ज्ञानिभ्यः अपि मतः अधिकः।<br>
कर्मिभ्यः च अधिकः योगी तस्मात् योगी भव अर्जुन।।6.46।।</p></a>
<a href="6-44/6-44.html" target="sloka"><p>योगिनाम् अपि सर्वेषाम् मत्-गतेन अन्तर्-आत्मना।<br>
श्रद्धावान् भजते यः माम् सः मे युक्ततमः मतः।।6.47।।</p></a>


</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्म-विद्यायां योग-शास्त्रे श्रीकृष्ण-अर्जुन-संवादे ध्यान-योगः नाम षष्ठोsध्यायः।।-->

</body>
</html>

