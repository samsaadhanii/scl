<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">धृतराष्ट्रः उवाच।</font><br>
</p>
<a href="1-1/1-1.html" target="sloka"><p>धर्म-क्षेत्रे कुरु-क्षेत्रे समवेताः युयुत्सवः।<br>
मामकाः पाण्डवाः च एव किम् अकुर्वत सञ्जय।।1.1।।</p></a>
<p>
 <font color="red">सञ्जयः उवाच।</font><br>
</p>
<a href="1-2/1-2.html" target="sloka"><p>दृष्ट्वा तु पाण्डव-अनीकम् व्यूढम् दुर्योधनः तदा।<br>
आचार्यम् उप-सङ्गम्य राजा वचनम् अब्रवीत्।।1.2।।</p></a>
<a href="1-3/1-3.html" target="sloka"><p>पश्य एताम् पाण्डु-पुत्राणाम् आचार्य महतीम् चमूम्।<br>
व्यूढाम् द्रुपद-पुत्रेण तव शिष्येण धीमता।।1.3।।</p></a>
<a href="1-4/1-4.html" target="sloka"><p>अत्र शूराः महेष्वासाः भीम-अर्जुन-समाः युधि।<br>
युयुधानः विराटः च द्रुपदः च महान्-रथः।।1.4।।<br>
धृष्टकेतुः चेकितानः काशिराजः च वीर्यवान्।<br>
पुरुजित् कुन्तिभोजः च शैब्यः च नर-पुङ्गवः।।1.5।।<br>
युधामन्युः च विक्रान्तः उत्तम-ओजाः च वीर्यवान्।<br>
सौभद्रः द्रौपदेयाः च सर्वे एव महान्-रथाः।।1.6।।</p></a>
<a href="1-5/1-5.html" target="sloka"><p>अस्माकम् तु विशिष्टाः ये तान् निबोध द्विज-उत्तम।<br>
नायकाः मम सैन्यस्य सञ्ज्ञा-अर्थम् तान् ब्रवीमि ते।।1.7।।</p></a>
<a href="1-6/1-6.html" target="sloka"><p>भवान् भीष्मः च कर्णः च कृपः च समितिञ्जयः।<br>
अश्वत्थामा विकर्णः च सौमदत्तिः तथा एव च।।1.8।।<br>
अन्ये च बहवः शूराः मत्-अर्थे त्यक्त-जीविताः।<br>
नाना-शस्त्र-प्रहरणाः सर्वे युद्ध-विशारदाः।।1.9।।</p></a>
<a href="1-7/1-7.html" target="sloka"><p>अ-पर्याप्तम् तत् अस्माकम् बलम् भीष्म-अभिरक्षितम्।<br>
पर्याप्तम् तु इदम् एतेषाम् बलम् भीम-अभिरक्षितम्।।1.10।।</p></a>
<a href="1-8/1-8.html" target="sloka"><p>अयनेषु च सर्वेषु यथा-भागम् अवस्थिताः।<br>
भीष्मम् एव अभिरक्षन्तु भवन्तः सर्वे एव हि।।1.11।।</p></a>
<a href="1-9/1-9.html" target="sloka"><p>तस्य सञ्जनयन् हर्षम् कुरु-वृद्धः पितामहः।<br>
सिंह-नादम् विनद्य उच्चैः शङ्खम् दध्मौ प्रतापवान्।।1.12।।</p></a>
<a href="1-10/1-10.html" target="sloka"><p>ततः शङ्खाः च भेर्यः च पणवानक-गोमुखाः।<br>
सहसा एव अभ्यहन्यन्त सः शब्दः तुमुलः अभवत्।।1.13।।</p></a>
<a href="1-11/1-11.html" target="sloka"><p>ततः श्वेतैः हयैः युक्ते महति स्यन्दने स्थितौ।<br>
माधवः पाण्डवः च एव दिव्यौ शङ्खौ प्रदध्मतुः।।1.14।।</p></a>
<a href="1-12/1-12.html" target="sloka"><p>पाञ्चजन्यम् हृषीकेशः देव-दत्तम् धनञ्जयः।<br>
पौण्ड्रम् दध्मौ महान्-शङ्खम् भीम-कर्मा वृक-उदरः।।1.15।।</p></a>
<a href="1-13/1-13.html" target="sloka"><p>अन्-अन्त-विजयम् राजा कुन्ति-पुत्रः युधिष्ठिरः।<br>
नकुलः सहदेवः च सुघोष-मणिपुष्पकौ।।1.16।।</p></a>
<a href="1-14/1-14.html" target="sloka"><p>काश्यः च परम-इश्वासः शिखण्डी च महान्-रथः।<br>
धृष्टद्युम्नः विराटः च सात्यकिः च अपराजितः।।1.17<br>
द्रुपदः द्रौपदेयाः च सर्वशः पृथिवी-पते।<br>
सौभद्रः च महा-बाहुः शङ्खान् दध्मुः पृथक् पृथक्।।1.18।।</p></a>
<a href="1-15/1-15.html" target="sloka"><p>सः घोषः धार्तराष्ट्राणाम् हृदयानि व्यदारयत्।<br>
नभः च पृथिवीम् च एव तुमुलः व्यनुनादयन्।।1.19।।</p></a>
<a href="1-16/1-16.html" target="sloka"><p>अथ व्यवस्थितान् दृष्ट्वा धार्तराष्ट्रान् कपि-ध्वजः।<br>
प्रवृत्ते शस्त्र-सम्पाते धनुः उद्यम्य पाण्डवः।।1.20<br>
हृषीकेशम् तदा वाक्यम् इदम् आह मही-पते।<br>
<p>
<font color="red">अर्जुनः उवाच।</font><br>
</p>
सेनयोः उभयोः मध्ये रथम् स्थापय मे अच्युत।।1.21।।</p></a>
<a href="1-17/1-17.html" target="sloka"><p>यावत् एतान् निरीक्षे अहम् योद्धु-कामान् अवस्थितान्।<br>
कैः मया सह योद्धव्यम् अस्मिन् रण-समुद्यमे।।1.22।।</p></a>
<a href="1-18/1-18.html" target="sloka"><p>योत्स्यमानान् अवेक्षे अहम् ये एते अत्र समागताः।<br>
धार्तराष्ट्रस्य दुर्बुद्धेः युद्धे प्रिय-चिकीर्षवः।।1.23।।</p></a>
<p>
<font color="red">सञ्जयः उवाच।</font><br>
</p>
<a href="1-19/1-19.html" target="sloka"><p>एवम् उक्तः हृषीकेशः गुडाकेशेन भारत।<br>
सेनयोः उभयोः मध्ये स्थापयित्वा रथ-उत्तमम्।।1.24।।<br>
भीष्म-द्रोण-प्रमुखतः सर्वेषाम् च महीक्षिताम्।<br>
उवाच पार्थ पश्य एतान् समवेतान् कुरून् इति।।1.25।।</p></a>
<a href="1-20/1-20.html" target="sloka"><p>तत्र अपश्यत् स्थितान् पार्थः पितॄन् अथ पितामहान्।<br>
आचार्यान् मातुलान् भ्रातॄन् पुत्रान् पौत्रान् सखीन् तथा।।1.26।।<br>
श्वशुरान् सुहृदः च एव सेनयोः उभयोः अपि।</p></a>
<a href="1-21/1-21.html" target="sloka"><p>तान् समीक्ष्य स कौन्तेयः सर्वान् बन्धून् अवस्थितान्।।1.27।।<br>
कृपया परया आविष्टः विषीदन् इदम् अब्रवीत्।</p></a>
<a href="1-22/1-22.html" target="sloka"><p>दृष्ट्वा इमम् स्व-जनम् कृष्ण युयुत्सुम् समुपस्थितम्।।1.28।।<br>
सीदन्ति मम गात्राणि मुखम् च परिशुष्यति।<br>
वेपथुः च शरीरे मे रोम-हर्षः च जायते।।1.29।।</p></a>
<a href="1-23/1-23.html" target="sloka"><p>गाण्डीवम् स्रंसते हस्तात् त्वक् च एव परिदह्यते।<br>
न च शक्नोमि अवस्थातुम् भ्रमति इव च मे मनः।।1.30।।</p></a>
<a href="1-24/1-24.html" target="sloka"><p>निमित्तानि च पश्यामि विपरीतानि केशव।<br>
न च श्रेयः अनुपश्यामि हत्वा स्व-जनम् आहवे।।1.31।।</p></a>
<a href="1-25/1-25.html" target="sloka"><p>न काङ्क्षे विजयम् कृष्ण न च राज्यम् सुखानि च।<br>
किम् नः राज्येन गोविन्द किम् भोगैः जीवितेन वा।।1.32।।</p></a>
<a href="1-26/1-26.html" target="sloka"><p>येषाम् अर्थे काङ्क्षितम् नः राज्यम् भोगाः सुखानि च।<br>
ते इमे अवस्थिताः युद्धे प्राणान् त्यक्त्वा धनानि च।।1.33।।<br>
आचार्याः पितरः पुत्राः तथा एव च पितामहाः।<br>
मातुलाः श्वशुराः पौत्राः श्यालाः सम्बन्धिनः तथा।।1.34।।</p></a>
<a href="1-27/1-27.html" target="sloka"><p>एतान् न हन्तुम् इच्छामि घ्नतः अपि मधुसूदन।<br>
अपि त्रैलोक्य-राजस्य हेतोः किम् नु मही-कृते।।1.35।।</p></a>
<a href="1-28/1-28.html" target="sloka"><p>निहत्य धार्तराष्ट्रान् नः का प्रीतिः स्यात् जनार्दन।<br>
पापम् एव आश्रयेत् अस्मान् हत्वा एतान् आततायिनः।।1.36।।</p></a>
<a href="1-29/1-29.html" target="sloka"><p>तस्मात् न अर्हाः वयम् हन्तुम् धार्तराष्ट्रान् स्व-बान्धवान्।<br>
स्व-जनम् हि कथम् हत्वा सुखिनः स्याम माधव।।1.37।।</p></a>
<a href="1-30/1-30.html" target="sloka"><p>यद्यपि एते न पश्यन्ति लोभ-उपहत-चेतसः।<br>
कुल-क्षय-कृतम् दोषम् मित्र-द्रोहे च पातकम्।।1.38।।<br>
कथम् न ज्ञेयम् अस्माभिः पापात् अस्मात् निवर्तितुम्।<br>
कुल-क्षय-कृतम् दोषम् प्रपश्यद्भिः जनार्दन।।1.39।।</p></a>
<a href="1-31/1-31.html" target="sloka"><p>कुल-क्षये प्रणश्यन्ति कुल-धर्माः सनातनाः।<br>
धर्मे नष्टे कुलम् कृत्स्नम् अ-धर्मः अभिभवति उत।।1.40।।</p></a>
<a href="1-32/1-32.html" target="sloka"><p>अ-धर्मः-अभिभवात् कृष्ण प्रदुष्यन्ति कुल-स्त्रियः।<br>
स्त्रीषु दुष्टासु वार्ष्णेय जायते वर्ण-सङ्करः।।1.41।।</p></a>
<a href="1-33/1-33.html" target="sloka"><p>सङ्करः नरकाय एव कुलघ्नानाम् कुलस्य च।<br>
पतन्ति पितरः हि एषाम् लुप्त-पिण्ड-उदक-क्रियाः।।1.42।।</p></a>
<a href="1-34/1-34.html" target="sloka"><p>दोषैः एतैः कुलघ्नानाम् वर्ण-सङ्कर-कारकैः।<br>
उत्साद्यन्ते जाति-धर्माः कुल-धर्माः च शाश्वताः।।1.43।।</p></a>
<a href="1-35/1-35.html" target="sloka"><p>उत्सन्न-कुल-धर्माणाम् मनुष्याणाम् जनार्दन।<br>
नरके अ-नियतम् वासः भवति इति अनुशुश्रुम।।1.44।।</p></a>
<a href="1-36/1-36.html" target="sloka"><p>अहो बत महत्-पापम् कर्तुम् व्यवसिताः वयम्।<br>
यत् राज्य-सुख-लोभेन हन्तुम् स्व-जनम् उद्यताः।।1.45।।</p></a>
<a href="1-37/1-37.html" target="sloka"><p>यदि माम् अ-प्रतीकारम् अ-शस्त्रम् शस्त्र-पाणयः।<br>
धार्तराष्ट्राः रणे हन्युः तत् मे क्षेम-तरम् भवेत्।।1.46।।</p></a>
<p>
<font color="red">सञ्जयः उवाच।</font><br>
</p>
<a href="1-38/1-38.html" target="sloka"><p>एवम् उक्त्वा अर्जुनः सङ्ख्ये रथ-उपस्थे उपाविशत्।<br>
विसृज्य स-शरम् चापम् शोक-संविग्न-मानसः।।1.47।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्म-विद्यायाम् योग-शास्त्रे श्रीकृष्ण-अर्जुन-संवादे अर्जुन-विषाद-योगः नाम प्रथमः अध्यायः।।-->

</body>
</html>

