<html>
<head>
<meta http-equiv="Content-Type" content="text/html; charset=utf-8">
</head>
<body>
<p>
 <font color="red">श्री-भगवान् उवाच।</font><br>
</p>

<a href="14-1/14-1.html" target="sloka"><p>परं भूयः प्रवक्ष्यामि ज्ञानानां ज्ञानमुत्तमम् <br>
यज्ज्ञात्वा मुनयः सर्वे परां सिद्धिमितो गताः ।।14.1।।</p></a>
<a href="14-2/14-2.html" target="sloka"><p>इदं ज्ञानमुपाश्रित्य मम साधर्म्यमागतः <br>
सर्गेपि नोपजायन्ते प्रलये न व्यथन्ति च ।।14.2।।</p></a>
<a href="14-3/14-3.html" target="sloka"><p>मम योनिर्महद्ब्रह्म तस्मिन्गर्भं दधाम्यहम् <br>
सम्भवः सर्वभूतानां ततो भवति भारत ।।14.3।।</p></a>
<a href="14-4/14-4.html" target="sloka"><p>सर्वयोनिषु कौन्तेय मूर्तयः सम्भवन्ति याः <br>
तासां ब्रह्म महद्योनिरहं बीजप्रदः पिता ।।14.4।।</p></a>
<a href="14-5/14-5.html" target="sloka"><p>सत्त्वं रजस्तम इति गुणाः प्रकृतिसम्भवाः <br>
निबध्नन्ति महाबाहो देहे देहिनमव्ययम् ।।14.5।।</p></a>
<a href="14-6/14-6.html" target="sloka"><p>तत्र सत्त्वं निर्मलत्वात्प्रकाशकमनामयम् <br>
सुखसङ्गेन बध्नाति ज्ञानसङ्गेन चानघ ।।14.6।।</p></a>
<a href="14-7/14-7.html" target="sloka"><p>रजो रागात्मकं विद्धि तृष्णासङ्गसमुद्भवम् <br>
तन्निबध्नाति कौन्तेय कर्मसङ्गेन देहिनम् ।।14.7।।</p></a>
<a href="14-8/14-8.html" target="sloka"><p>तमस्त्वज्ञानजं विद्धि मोहनं सर्वदेहिनाम् <br>
प्रमादालस्यनिद्रभिस्तन्निबध्नाति भारत ।।14.8।।</p></a>
<a href="14-9/14-9.html" target="sloka"><p>सत्त्वं सुखे सञ्जयति रजः कर्मणि भारत <br>
ज्ञानमावृत्य तु तमः प्रमादे सञ्जयत्युत ।।14.9।।</p></a>
<a href="14-10/14-10.html" target="sloka"><p>रजस्तमश्चाभिभूय सत्त्वं भवति भारत <br>
रजः सत्त्वं तमश्चैव तमः सत्त्वं रजस्तथा ।।14.10।।</p></a>
<a href="14-11/14-11.html" target="sloka"><p>सर्वद्वारेषु देहेस्मिन्प्रकाश उपजायते <br>
ज्ञानं यदा तदा विद्याद्विवृद्धं सत्त्वमित्युत ।।14.11।।</p></a>
<a href="14-12/14-12.html" target="sloka"><p>लोभः प्रवृत्तिरारंभः कर्मणामशमः स्पृहा <br>
रजस्येतानि जायन्ते विवृद्धे भरतर्षभ ।।14.12।।</p></a>
<a href="14-13/14-13.html" target="sloka"><p>अप्रकाशोप्रवृत्तिश्च प्रमादो मोह एव च <br>
तमस्येतानि जायन्ते विवृद्धे कुरुनन्दन ।।14.13।।</p></a>
<a href="14-14/14-14.html" target="sloka"><p>यदा सत्त्वे प्रवृद्धे तु प्रलयं याति देहभृत् <br>
तदोत्तम्विदां लोकानमलान्प्रतिपद्यते ।।14.14।।</p></a>
<a href="14-15/14-15.html" target="sloka"><p>रजसि प्रलयं गत्वा कर्मसङ्गिषु जायते <br>
तथा प्रलीनस्तमसि मूढयोनिषु जायेते ।।14.15।।</p></a>
<a href="14-16/14-16.html" target="sloka"><p>कर्मणः सुकृतस्याहुः सात्त्विकं निर्मलं फलम् <br>
रजसस्तु फलम् दुःखमज्ञानं तमसः फलम् ।।14.16।।</p></a>
<a href="14-17/14-17.html" target="sloka"><p>सत्त्वात्सञ्जायते ज्ञानं रजसो लोभ एव च <br>
प्रमादमोहौ तमसो भवतोज्ञानमेव च ।।14.17।।</p></a>
<a href="14-18/14-18.html" target="sloka"><p>ऊध्र्वं गच्छन्ति सत्तवस्था मध्ये तिष्ठन्ति राजसाः <br>
जघन्यगुणवृत्तस्था अधो गच्छन्ति तामसाः ।।14.18।।</p></a>
<a href="14-19/14-19.html" target="sloka"><p>नान्यम् गुणेभ्यः कर्तारं यदा द्रष्टानुपश्यति <br>
गुणेभ्यश्च परं वेत्ति मद्भावं सोधिगच्छति ।।14.19।।</p></a>
<a href="14-20/14-20.html" target="sloka"><p>गुणानेतानतीत्य त्रीन्देही देहसमुद्भवान् <br>
जन्ममृत्युजरादुःखैर्विमुक्तोमृतमश्नुते ।।14.20।।</p></a>
<p>
 <font color="red">अर्जुन उवाच </font><br>
</p>
<a href="14-21/14-21.html" target="sloka"><p>कैर्लिङ्गैस्त्रीन्गुणानेतानतीतो भवति प्रभो <br>
किमाचारः कथं चैतांस्त्रीन्गुणानतिवर्तते ।।14.21।।</p></a>
<p>
 <font color="red">श्रीभगवानुवाच </font><br>
</p>
<a href="14-22/14-22.html" target="sloka"><p>प्रकाशं च प्रवृत्तिं च मोहमेव च पान्डव <br>
न द्वेष्टि सम्प्रवृत्तानि न निवृत्तानि काङ्क्षति ।।14.22।।</p></a>
<a href="14-23/14-23.html" target="sloka"><p>उदासीनवदासीनो गुणैर्यो न विचाल्यते <br>
गुणा वर्तन्त इत्येव योवतिष्ठति नेङ्गते ।।14.23।।</p></a>
<a href="14-24/14-24.html" target="sloka"><p>समदुःखसुखः स्वथः समलोष्ठाश्मकाञ्चनः <br>
तुल्यप्रियाप्रियो धीरस्तुल्यनिन्दात्मसंस्तुतिः ।।14.24।।<br>
मानापमानयोस्तुल्यस्तुल्यो मित्रारिपक्षयोः <br>
सर्वारम्भपरित्यागी गुणातीतः स उच्यते ।।14.25।।</p></a>
<a href="14-25/14-25.html" target="sloka"><p>मां च योव्यभिचारेण भक्तियोगेन सेवते <br>
स गुणान्समतीत्यैतान्ब्रह्मभूयाय कल्पते ।।14.26।।</p></a>
<a href="14-26/14-26.html" target="sloka"><p>ब्रह्मणो हि प्रतिष्ठाहममृतस्याव्ययस्य च <br>
शाश्वतस्य च धर्मस्य सुखस्यैकान्तिकस्य च ।।14.27।।</p></a>

</font>
<!--ओं तत् सत् इति श्रीमद्भगवद्गीतासु उपनिषत्सु ब्रह्मविद्यायां योगशास्त्रे श्रीकृष्णार्जुनसंवादे गुणत्रयविभागयोगोनाम चतुर्दशोध्यायः।।-->

</body>
</html>

